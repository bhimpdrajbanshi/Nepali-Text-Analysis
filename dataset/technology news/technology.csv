URL,Title,Article,Date
https://ekantipur.com/news/2023/01/17/167394774249988614.html,सूचना प्रविधिलाई जनताको सहज पहुँचमा पुर्‍याउँछु : सञ्चारमन्त्री शर्मा,"काठमाडौँ — नवनियुक्त सञ्चार तथा सूचना प्रविधिमन्त्री रेखा शर्माले सञ्चार तथा सूचना प्रविधिलाई जनताको सहज पहुँचमा पुर्‍याउनु आफ्नो प्राथमिकता भएको बताएकी छन् ।
मंगलबार शपथग्रहणपछि सिंहदरबारस्थित मन्त्रालयमा पुगेर कार्यभार सम्हाल्दै मन्त्री शर्माले सञ्चार तथा सूचना प्रविधिमा जनताको सहज पहुँच पुर्‍याउने प्रतिबद्धता व्यक्त गरेकी हुन् ।
सार्वजनिक संघ, संस्थानहरुलाई पनि प्रविधिमैत्री बनाउनेतर्फ आफूले ध्यान दिने मन्त्री शर्माले बताएकी थिइन् । ‘मेरो प्राथमिकता भन्दा पनि अहिले हामीले नेपाल सरकारले जुन नीति कार्यक्रमको कुरा पनि छँदैछ । हामीले सहज पहुँच, सूचना, सञ्चार र प्रविधिमा सहज पहुँच जनतामा पुर्‍याउने कुरा । अर्को कुरा हाम्रा उत्पादनदेखि लिएर सबै सार्वजनिक संघ, संस्थानहरुमा सूचना र प्रविधिका कुरालाई सहजतापूर्वक कसरी उपलब्ध गराउन सकिन्छ र सूचनालाई कसरी सेवाग्राहीको पहुँचमा पुर्‍याउन सकिन्छ भन्ने कुरालाई विशेष ध्यान दिनुपर्छ भन्ने लागेको छ । प्रविधिमैत्री देशलाई कसरी बनाउने भन्ने कुरामा ध्यान दिनुपर्दछ,’ मन्त्री शर्माले भनिन् ।
मन्त्री शर्माले हरेक नागरिककहाँ सूचना प्रविधि सहज र सुलभ ढंगले पुग्नुपर्नेमा जोड दिएकी थिइन् । उनले भनिन्, ‘समस्यालाई समाधान गर्ने गरी गुणस्तरीय, सहज र सुलभ ढंगले हरेक नागरिकको पहुँचमा सूचना प्रविधि पुग्नुपर्छ र सबै हाम्रा कामहरु सूचना प्रविधिमार्फत् हुने भयो भने देशले समृद्धिको लक्ष्य हासिल गर्न सजिलो हुन्छ ।’
उनले सार्वजनिक संस्थाहरुमा सहज ढंगले सञ्चार र प्रविधिको प्रयोग हुन नसक्दा समस्या परेको भन्दै ती सबैलाई प्रविधिमैत्री बनाउनुपर्ने उनको भनाइ थियो । ‘संसार ग्लोवललाइजेसनमा गइसक्यो । हाम्रो त्यो ढंगले विकास हुन सकिराखेको छैन । सार्वजनिक संस्थानहरुमा सहज ढंगले सञ्चार, प्रविधिको प्रयोग हुन नसक्दा हामी केही समस्यामा पक्कै छौं । त्यसलाई कसरी सहज, सुलभ बनाउन सकिन्छ, यसलाई उत्पादनसँग कसरी जोड्ने र हरेक मान्छेको दैनिक जीवनमा सूचना, प्रविधिलाई कसरी जोड्ने भन्ने विषय नै चुनौतीको विषय हो,' उनले भनेकी छन् ।
","प्रकाशित : माघ ३, २०७९ १५:१४"
https://ekantipur.com/business/2024/05/08/openai-is-making-chatgpt-search-engine-as-an-alternative-to-google-search-engine-56-24.html,गुगल सर्च इन्जिनको विकल्पमा ओपेनएआईले बनाउँदै च्याटजीपीटी सर्च इन्जिन,"काठमाडौँ — डेढ वर्षअघि च्याटजीपीटी सार्वजनिक गरेर चर्चामा आएको आर्टिफिसियल इन्टेलिजेन्स (एआई)सम्बन्धी काम गर्ने संस्था ओपेनएआईले अब गुगल सर्च इन्जिनको विकल्पका रूपमा च्याटजीपीटी सर्च इन्जिन विकास गरिरहेको छ । पछिल्ला केही दिनयता अन्तर्राष्ट्रिय सञ्चार माध्यमहरूमा ओपेनएआईले आगामी दिनमा सार्वजिक गर्ने सर्च इन्जिनबारे अनेक सामाग्री प्रकाशन भइरहेका छन्।
सो फिचरमा प्रयोगकर्ताले च्याटजीपीटीलाई सोधेका प्रश्नको जवाफमा विभिन्न वेबसाइटहरूको लिंकसहित विवरणहरू आउनेछन् । आवश्यक परेको खण्डमा तस्बीरसहितको जवाफ दिने गरी सर्च इन्जिन विकासको काम भइरहेको बताइएको छ । प्रयोगकर्ताले ढोकाको बिँड कसरी फेर्ने भनेर प्रश्न सोधेमा च्याटजीपीटी सर्च इन्जिनले चित्रसहित प्रतिक्रिया दिने यसमा आबद्ध एक अधिकारीले नाम उल्लेख नगर्ने सर्तमा द बिजनेस टाइम्सलाई बताएका छन् ।
च्याटजीपीटीले जीपीटी-४ प्रविधिमा बनेको माइक्रोसफ्टको कोपाइलट शैलीमा सर्च इन्जिन विकास गर्न लागेको प्रारम्भिक बुझाइ छ । हाल सर्च इन्जिनहरूमध्ये गुगल सबैभन्दा ठूलो प्लाटफर्मका रूपमा रहेको छ । यसले ९० प्रतिशत बजार हिस्सा ओगटेको बताइन्छ । एक अर्ब अमेरिकी लगर मूल्यांकन भएको कम्पनी परप्लेक्सिटिले पनि पछिल्लो समय चर्चा बटुलिरहेको छ । माइक्रोसफ्टले अल्फाबेटको गुगल र ओपेनएआईसँग प्रतिस्पर्धा बढाउन नयाँ एआई ल्यांग्वेज मोडल विकास गरिरहेको छ ।
यता, गुगल आफैंले पनि सर्च इन्जिनलाई थप शक्तीशाली बनाउन एआई प्रविधिमा विभिन्न अभ्यास थालेको छ । जेमिनाइ एआई मोडलको थप परिष्कृत भर्सन सार्वजनिक गर्ने योजना बनाइरहेको छ । यो सबैमाझ ओपेनएआईको सर्च इन्जिनलाई लिएर सामाजिक सञ्चालमा चर्चा बढेको छ । कतिपयले ‘सर्च डट च्याटजीपीटी डट कम’ ब्राउज गर्दा च्याटजीपीट डट कममा रिराउट भएपछि ओपेनएआईको सर्च इन्जिनबारे सवत्र चासो बढेको थियो । हाल त्यो डोमेन नेम राख्दा ‘नट फाउन्ड’ म्यासेजन देखिन्छ ।
","प्रकाशित : वैशाख २६, २०८१ १५:४५"
https://ekantipur.com/technology/2023/04/13/168140186116919895.html,प्रविधिमा प्रश्नैप्रश्न,"काठमाडौँ — विवादित खरिद प्रक्रियाका कारण निरन्तर चर्चामा रहने गरेको सुरक्षण मुद्रण छापाखानासम्बन्धी खर्चमा महालेखापरीक्षको प्रतिवदेनले प्रश्न उठाएको छ । बिहीबार सार्वजनिक गरिएको ६० औं प्रतिवेदनमा मुद्रण छापाखाना जडानको खरिद प्रक्रिया नै सुरु नभई यो वर्षसम्म २ अर्ब १५ करोड १८ लाख ५८ हजार खर्च हुनुलाई औचित्यपूर्ण नभएको उल्लेख छ ।
छापाखानाको भवन निर्माण नसकिँदै १ अर्ब ६७ करोड ३२ लाख ९५ हजार बराबरको उपकरण, औजार तथा सवारीसाधन खरिद गरिसकिएकामा पनि प्रतिवेदनमा चासो व्यक्त गरिएको छ । छापाखाना सञ्चालनका लागि आवश्यक जनशक्तिको व्यवस्थापन र पदपूर्तिमा पनि ध्यान नपुगेको प्रतिवेदनले औंल्याएको छ । सञ्चार मन्त्रालय र मातहतका निकाय र सेवा प्रदायकहरूले दाखिला गर्ने राजस्वमा ३.९७ प्रतिशतले गिरावट आएको पाइएको छ । अघिल्लो वर्ष ७ अर्ब ९० करोड ८८ लाख ५१ हजार राजस्व संकलन भएकामा ०७८/७९ मा ७ अर्ब ६० करोड ७२ लाख १३ हजार मात्रै संकलन हुन सकेको देखिएको छ ।
फ्रिक्वेन्सी दस्तुरबापत गत वर्ष ३ अर्ब ५८ करोड ५५ लाख ५७ हजार प्राप्त भएकामा ०७८/७९ मा ३ अर्ब ३८ करोड ५६ लाख ३६ हजार प्राप्त भएकाले अघिल्लो वर्षको तुलनामा ५.५७ प्रतिशत घटी प्राप्त भएको प्रतिवेदनमा भनिएको छ ।
महालेखाले दूरसञ्चार सेवाको एकीकृत अनुमतिपत्र दस्तुर नवीकरणमा पनि प्रश्न उठाएको छ । प्रतिवेदनमा दुई सेवा प्रदायकले ०७८/७९ सम्म दाखिला गर्नुपर्ने अनुमति दस्तुरबापतको ७ अर्ब ७० करोड रुपैयाँ दाखिला नगरेकाले उक्त रकम असुल गर्न सिफारिस गरिएको छ । प्रतिवेदनका अनुसार सूचना प्रविधि, दूरसञ्चार, विद्युतीय सुशासन र सञ्चार माध्यमहरूको स्रोतसाधन व्यवस्थापनलगायतका क्षेत्रमा उल्लेख्य प्रगति भएको छैन ।
रूपान्तरणकारी आयोजना भनेर व्याख्या गरिएको डिजिटल नेपाल फ्रेमवर्क कार्यान्वयनमा दुई चरणको समयसीमा सकिँदासमेत अपेक्षाकृत प्रगति हुन नसकेको प्रतिवेदनले औंल्याएको छ । ०७८/७९ सम्ममा जडान भइसक्नुपर्ने ६ हजार ३ सय ३१ किमि फाइबर लाइनमध्ये १ हजार ६ सय ४६ किमि अर्थात् २५.५६ प्रतिशत मात्रै जडान भएको र दूरसञ्चार सेवा सर्वसुलभ बनाई प्रविधिमैत्री, छिटो र पारदर्शी सेवा प्रवाहमा विलम्ब भएकामा पनि महालेखाले ध्यानाकर्षण गराएको छ ।
सन् २०२२ भित्रै अन्तरिक्षमा आफ्नै भू–उपग्रह राख्ने भनिए तापनि त्यो कार्य अझै चुनौतीपूर्ण रहेको र हालसम्म परामर्शदाता नियुक्ति गर्नेमै सीमित रहेको प्रतिवेदनको निष्कर्ष छ । दूरसञ्चार प्राधिकरणले एक वर्षका लागि फाइभजी नेटवर्कको पाइटल परीक्षण गर्न नेपाल टेलिकमलाई अनुमति दिएको अवस्थामा टेलिकमले परीक्षण प्रतिवेदन पेस गर्न नसकेको औंल्याउँदै महालेखाले फाइभजी नेटवर्कममा स्तरोन्नतिको मार्गचित्र वा नियमनकारी ढाँचा तयार गर्न सुझाएको छ ।
प्रयोगकर्ताको सुरक्षा तथा गोपनीयता भंग हुन सक्ने जोखिम र सेवा प्रवाहको निरन्तरतासम्बन्धी नीति अभावलाई ध्यानमा राख्दै महालेखाले सरकारको केन्द्रीय डेटा सेन्टरलाई अन्तर्राष्ट्रिय मापदण्डअनुसारको बनाउन सिफारिस गरेको छ । ‘डाटा सेन्टरको पूर्वाधार वातावरण, सुरक्षा, पहुँच, प्रकोप व्यवस्थापन आदि दृष्टिले प्राविधिक रूपमा सुरक्षित र सेवाको गुणस्तर अन्तर्राष्ट्रिय मापदण्डअनुसारको रहेको सम्बन्धमा आश्वस्त हुने अवस्था छैन,’ प्रतिवेदनमा भनिएको छ ।
अनलाइन माध्यमबाट सेवा प्रदान गर्ने भनिएका निकायहरूको कार्यशैलीमा पनि महालेखाले टिप्पणी गरेको छ । ‘अनलाइन माध्यमबाट सेवा प्रवाह गर्ने प्रायः सबै निकायमा अनलाइन माध्यमबाट प्राप्त फर्मलाई प्रिन्ट गरी आवश्यक कागजातसहित लाइनमा बस्नुपर्ने व्यवस्था रहेको देखियो,’ प्रतिवेदनमा थप भनिएको छ, ‘सबै नागरिक प्रविधिमा सक्षम भइनसकेकाले उक्त सेवा प्राप्त गर्न सेवाग्राहीले बाह्य पक्षबाट अतिरिक्त सेवा लिनुपरेको देखिन्छ । सेवा उपलब्ध गराउने बाह्य पक्षसँग सेवाग्राहीको व्यक्तिगत विवरण हुने तर ती सेवा प्रदायकलाई नियमन गराउने कानुनी व्यवस्था रहेको देखिएन ।’
विद्युतीय सरकारको अवधारणाअन्तर्गत सञ्चार मन्त्रालयअन्तर्गतको सूचना प्रविधि विभागले सरकारी क्लाउडमा ६१५ भर्चुअल मेसिन सञ्चालन गरी ३१४ सरकारी निकायलाई सूचना प्रविधि प्रणाली सञ्चालन गर्न स्रोत उपलब्ध गराएको, सरकारी निकायहरूका ८९ सूचना प्रणालीको सेक्युरिटी अडिट गरेको, साझा पूर्वाधारमार्फत सरकारी निकायहरूलाई सर्भर, स्टोरेज र नेटवर्क उपलब्ध गराएकोलगायत विषय पनि प्रतिवेदनमा उल्लेख छ ।
हरित दूरसञ्चार, युटिलिटी करिडोर, पूर्वाधार सञ्जाल, अन्तरआबद्धता प्रणाली, इलेक्ट्रोनिक फोहोर व्यवस्थापनमा सम्बन्धित निकायले काम अघि बढाउन आवश्यक रहेको महालेखाको निष्कर्ष छ । राष्ट्रिय परिचयपत्र र विद्युतीय राहदानीको खरिद र वितरणमा रहेका विभिन्न अव्यवस्थाबारे उल्लेख गर्दै महालेखाले तिनको वितरण प्रणालीमा सुधारका लागि निर्देशन दिएको छ ।
","प्रकाशित : चैत्र ३०, २०७९ २२:१७"
https://ekantipur.com/business/2021/08/27/163003303171387490.html,सरकारी डिजिटल भूअभिलेख प्रणाली असुरक्षित,"काठमाडौँ — भूमि व्यवस्थापन तथा अभिलेख विभागले अनलाइनमा आधारित भू–अभिलेख सूचना व्यवस्थापन प्रणाली (एलआरआईएमएस) सञ्चालनमा ल्याएको ६ वर्ष भयो । जग्गा प्रशासनसम्बन्धी सेवाहरूलाई समयसापेक्ष रूपमा सूचना प्रविधिमा आधारित बनाउन विभाग र यसअन्तर्गतका १ सय ८ वटा भूमिसुधार तथा मालपोत कार्यालयमा यस्तो प्रणाली कार्यान्वयनमा छ । प्रणाली सञ्चालनका लागि २०७२ माघ १८ बाट ‘भू–सूचना प्रणाली सञ्चालन निर्देशिका २०७१’ समेत जारी गरिएको थियो । तर यो प्रणाली सुरक्षाका हिसाबले कमजोर रहेको पाइएको छ ।
महालेखा परीक्षकको ५८ औं वार्षिक प्रतिवेदनमा यो प्रणाली सुरक्षा, इन्टरनेट सेवा र कनेक्टिभिटी, पूर्वाधार तथा स्रोतसाधनको व्यवस्थापन, एप्लिकेसनको उपयुक्तता र परीक्षण तथा जडानमा विभाग कमजोर देखिएको औंल्याइएको छ । ‘विभाग तथा सबै कार्यालयमा एन्टिभाइरस जडान गरिएको छैन । यसले गर्दा प्रणालीको सुरक्षाप्रति आश्वस्त हुने अवस्था छैन,’ प्रतिवेदनमा भनिएको छ, ‘एन्टी–मालवेयर, इन्टरनेट सेक्युरिटी, नेटवर्क सेक्युरिटी, फायलवालको प्रयोग सम्बन्धमा विभागले नीति तयार गरेको पाइएन । विभाग र मातहतका निकायले सञ्चालन गरेको सूचना प्रविधि प्रणालीलाई भाइरस, ह्याकिङ, पाइरेसी, फिसिङ, मालवेयर आदि जोखिमहरूबाट सुरक्षा प्रदान गर्नुपर्छ ।’ विभागले प्रणालीलाई बाह्य जोखिमबाट सुरक्षा प्रदान गर्न प्रणाली सुरक्षा नीति तयार गरी कम्प्युटर, सर्भर, नेटवर्क तथा इन्टरनेटलाई स्वचालित रूपमा सुरक्षा प्रदान गर्न सक्ने स्वचालित एन्टिभाइरस प्रयोग गर्न प्रतिवेदनमा सुझाइएको छ ।
विभाग र मातहत कार्यालयबीचको इन्टरनेट सेवा र कनेक्टिभिटीसमेत कमजोर रहेको महालेखाको निष्कर्ष छ । २०७६ साउन १ देखि २०७७ असार ३१ सम्म १ सय ८ वटा मालपोत कार्यालयमा एक हजार १ सय ७६ पटक सेवा अवरुद्ध भएको प्रतिवेदनमा छ । ‘प्रणालीको प्रकृति, डाटाको भोल्युम तथा प्रयोगकर्ताको संख्याअनुसारको भार मिलान नभएका कारण प्रणालीबाट समय–समयमा सेवा अवरुद्ध हुने गरेको पाइयो,’ प्रतिवेदनमा भनिएको छ, ‘उक्त अवधिभर मालपोत कार्यालय बझाङमा ५०, ललितपुरको गोटीखेलमा ४८, डडेलधुरामा ४७, मुस्ताङमा ४५, तेह्रथुममा ३८, घर्तीगाउँ रोप्ला, दार्चुला र रसुवामा ३३, इलाममा ३१, जुम्लामा ३० पटक सेवा अवरुद्ध भएको पाइयो ।’
इन्टरनेट सेवा प्रदायकसँग गरिएको सम्झौताअनुसार नेटवर्क डाउनटाइम रिपोर्टसमेत लिने गरेको नदेखिएको प्रतिवेदनले औंल्याएको छ । सूचना प्रविधि प्रणालीको प्रकृति, डेटाको भोल्युम तथा प्रयोगकर्ताको संख्याअनुसारको भार मिलान हुने गरी ब्यान्डविथ क्षमता र इन्टरनेट सेवा लिनुपर्नेमा जोड दिइएको छ । महालेखाको प्रतिवेदनले विभागले चलाइरहेको एप्लिकेसन पुरानो प्रोग्रामिङ ल्याङवेजको भएकाले डेटा खोज्दा ढिलो हुने गरेको पाइएको बताएको छ ।
‘प्रोग्रामिङ ल्याङवेज सन् २०१३ मा तयार गरेकोमा हालसम्म पुनर्लेखन गरी अद्यावधि गरिएको छैन,’ प्रतिवेदनमा छ, ‘प्रोग्रामिङ ल्याङवेजमा कोडिङ गरिएको १२ कोरको डाटाबेस सर्भर लाइसेन्स प्रयोग गर्दा डाटाबेस र एप्लिकेसनको तालमेल नमिल्दा प्रयोगकर्ताले डेटा खोज्दा ढिलो हुने समस्या देखिने गरेको छ ।’ प्रणालीको एप्लिकेसनमा प्रयोग भएको सफ्टवेयर र प्रोग्रामिङ ल्याङवेजलाई सूचना प्रविधिको क्षेत्रमा भएको नवीनतम विकासअनुरूपको सफ्टवेयर, प्लेटफर्म, डाटाबेस तथा भाषाको प्रयोग गरी निरन्तर रूपमा अद्यावधिक गर्न महालेखाले विभागलाई सुझाव दिएको छ । ‘जडान गरिएको मेमोरीमा बढी चाप परेको बेला (९४ प्रतिशतसम्म प्रयोग हुँदा) यस्तो प्रणाली प्रयोगमा ढिला हुने गरेको देखियो,’ प्रतिवेदनमा भनिएको छ, ‘धेरै प्रयोगकर्ताले एकै समयमा प्रणालीको बढी प्रयोग गर्ने कारण पनि सेवा प्रवाह ढिला हुने गरेको छ ।’ प्रतिवेदनका अनुसार उक्त प्रणालीमा भण्डारण हुने नागरिकताको परिचयपत्र, फोटोलगायतका कागजातहरूसमेत स्क्यान गरेर डेटाबेसमै भण्डारण गरिएकाले त्यसले ठूलो स्पेस ओगट्ने तर त्यसको विकल्पमा विवरणहरूलाई छुट्टै मोड्युल बनाई भण्डारण गर्न सकिने गरी प्रविधिको विकास गरिए पनि प्रयोगमा ल्याइएको छैन ।
प्रणालीले देखाएको राजस्व विवरणअनुसार बैंकमा रकम जम्मा गरी पेस गर्ने गरेको पाइएको प्रतिवेदनमा औंल्याइएको छ । यो प्रणाली र राजस्व व्यवस्थापन सूचना प्रणाली आरएमआईएसबीच हालसम्म इन्ट्रिग्रेसन हुन नसकेकोमा यसको तयारी भइरहेको विभागले जनाएको छ । ‘प्रणालीले देखाउने राजस्व र बैंकमा दाखिला भएको रकमबीच स्वचालित रूपमा भिडान हुने व्यवस्था भएको पाइएन,’ प्रतिवेदनमा भनिएको छ, ‘प्रणालीमा रिकन्सिलिएसन मोड्युल राखिएको भए पनि त्यसको प्रयोग नगरेका कारण बैंक र प्रणालीबीच स्वतः रकम भिडान हुन सकेको छैन । जसले गर्दा सबै राजस्वको यथार्थ विवरण गणना गर्न सकिने अवस्था देखिएन ।’
विभागको यस प्रणालीमा रहेका घरजग्गाको महत्त्वपूर्ण अभिलेखहरूमा भाइरसको आक्रमण तथा अन्य प्राविधिक र विद्युतीय समस्या आउन सक्ने सम्भावना रहेको पनि प्रतिवेदनमा उल्लेख छ । विभाग र मातहतका कार्यालयले यन्त्र उपकरण तथा सफ्टवेयरको कार्यान्वयनअघि पूर्वपरीक्षणको व्यवस्थाका लागि विधि तथा मापदण्ड तय गर्न प्रतिवेदनले भनेको छ ।
विभाग पूर्वाधार तथा स्रोत साधनको व्यवस्थापनमा कमजोर रहेको पनि प्रतिवेदनले औंल्याएको छ । विभाग मातहतका निकायमा सूचना प्रविधि प्रणाली सञ्चालन गर्न वैकल्पिक व्यवस्थासहितको विद्युत् आपूर्ति तथा इन्टरनेट सेवा उपलब्ध हुन सक्ने स्थान, सुरक्षित र वातानुकूलित कोठा, कार्यप्रकृतिअनुसारको फर्निचर, सेवाग्राहीमैत्री कार्यकक्ष, नवीनतम प्रविधिमैत्री उपकरण आदि न्यूनतम पूर्वाधारको आवश्यकता पनि पूरा नगरिएको प्रतिवेदनले औंल्याएको छ ।
‘चितवन, बेलबारी, दमक, भद्रपुर र पर्साका कार्यालयहरूमा इन्भर्टर र ब्याट्रीको अवस्था जीर्ण भएको देखियो,’ प्रतिवेदनमा भनिएको छ, ‘विद्युत् प्रवाहको विकल्पका लागि जडित जेनेरेटरको नियमित मर्मत नहुँदा कार्यालयमा जेनेरेटर भएर पनि विद्युत् आपूर्तिको वैकल्पिक व्यवस्था नहुने अवस्था छ ।’ प्रतिवेदनअनुसार सर्भर कोठामा नेटवर्किङ तारहरूको प्रभावकारी व्यवस्थापन नभएको, उपकरणहरूको ट्यागिङ तथा अग्नि निवारक यन्त्रसमेत जडान भएको छैन । यसरी कार्य वातावरणसहितको पूर्वाधार नहुँदा तथा स्रोतसाधनको अभाव रहँदा सूचना प्रविधि प्रणाली प्रभावकारी रूपमा सञ्चालन हुन नसक्ने देखिएको प्रतिवेदनमा उल्लेख छ । विभाग तथा मातहतका कार्यालयहरूमा सूचना प्रणालीसँग सम्बन्धित उपकरणहरू चुस्तदुरुस्त अवस्थामा राखेर कार्यदक्षता बढाउनुपर्नेमा जोड दिइएको छ ।
सूचना प्रविधिमा डेटा सबैभन्दा ठूलो धनराशि भएकाले यसको सुरक्षा हुनुपर्ने साइबर सुरक्षाविज्ञ विजय लिम्बू बताउँछन् । ‘हरेक डेटाको मूल्य हुन्छ । तपाईंको नाम, फोन नम्बरलगायत सबैको मूल्यांकन हुन्छ,’ उनले भने, ‘त्यसरी जनताको डेटा बाहिर आयो भने गलत प्रयोग त के बिक्रीसमेत हुन्छ ।’
वैयक्तिक गोपनीयतासम्बन्धी ऐन, २०७५ अनुसार सरकारी निकायहरूले नागरिकका व्यक्तिगत सूचना सुरक्षित राख्नुपर्छ । यसो नगरिएको पाइए विद्युतीय (इलेक्ट्रोनिक) कारोबार ऐन २०६३ अनुसार सो व्यक्ति दोषी ठहर हुनेछ । ‘नागरिकका सूचनाहरू बाहिरिए नराम्रो दुर्घटना हुन सक्छ,’ उनले भने, ‘यस्तो सूचना रियल इस्टेटमा काम गर्नेहरूका लागि मूल्यवान् हुन्छ । कुन जग्गा कसको, कति मूल्यांकनको भन्ने सबै जानकारी पुग्छ । यसलाई लिएर उनीहरूले व्यवसाय नै गर्न सक्छन् ।’ सरकारका डिजिटल प्रणाली कमजोर भए पनि यसमा काम गरिरहेको उनको भनाइ छ । डिजिटल प्रणालीमा गएपछि यससँग सम्बन्धित अवधारणा विकास भइरहेको उनले सुनाए ।
देखिएका समस्यालाई चालु आर्थिक वर्षभित्र सुधार गर्ने विभागका प्रवक्ता गुरुदत्त सुवेदीले बताए । ‘सिस्टम अडिट भनेर काम गरेका छौं । यसमा मुख्य सुरक्षाका चुनौती केही औंल्याएको छ,’ उनले भने, ‘तिनलाई अहिले अपग्रेड गर्न काम गर्न लागेका छौं ।’ प्रतिवेदनले भने जस्तो ह्याक हुने विषयमा विभाग सचेत रहेको उनले दाबी गरे । ‘सुरुमा विभागको डीएलआईएस भन्ने प्रणालीबाट एलआरआईएसमा डेटा ल्याउँदा समस्या देखिएको हो,’ उनले थपे, ‘त्यस्ता समस्या अहिले कुनै छैनन् । सुरक्षाका लागि हामीले काम गरिरहेका छौं ।’
कर्मचारीबाटै यसको काममा ढिलासुस्ती भने नभएको उनको दाबी छ । ‘सुरक्षाका लागि यस्तो प्रणालीलाई पुनर्लेखन गर्ने, साइबर सेक्युरिटीका लागि एउटा डेटा सेन्टर हेटौंडामा राख्ने र विभागमा ब्याकअप राख्ने तयारी गरिरहेका छौं,’ उनले भने । पाइलेट प्रोजेक्टका रूपमा सुरुमा ८ वटा कार्यालयबाट यस्तो प्रणाली सुरु भएको थियो । अहिले एक सय २६ वटै कार्यालयमा पुग्दा सर्भर ढिला हुने समस्या देखिए पनि यसमा सुधार गरिसकेको उनको भनाइ छ ।
","प्रकाशित : भाद्र ११, २०७८ ०९:१८"
https://ekantipur.com/news/2023/05/29/168536190930697927.html,सूचना प्रविधि उद्योगमा वैदेशिक लगानीको सीमा हटाइने,"काठमाडौँ — सरकारले सूचना प्रविधि उद्योगमा वैदेशिक लगानीको सीमा हटाउने भएको छ। सोमबार आर्थिक वर्ष ०८०/०८१ का लागि संघीय संसद्‍मा बजेट प्रस्तुत गर्दै अर्थमन्त्री प्रकाशशरण महतले सूचना प्रविधि उद्योगमा वैदेशिक लगानी भित्र्याउने वातावरण बनाइने बताएका हुन् ।
सूचना प्रविधि सेवा निर्यात गर्ने उद्देश्यले सञ्चालित उद्योगलाई तेस्रो मुलुकमा सम्पर्क कार्यालय स्थापना गर्न र सफ्टवेयर वा प्रोग्राम खरिद तथा उपकरण जडान गर्न उद्योगले गरेको विदेशी मुद्रा आर्जनको दस प्रतिशतसम्म विदेशी मुद्रा सटही सुविधा उपलब्ध गराइने पनि अर्थमन्त्री महतले बताए ।
","प्रकाशित : जेष्ठ १५, २०८० १७:५०"
https://ekantipur.com/business/2022/11/22/166911494392494289.html,सूचना-प्रविधि उद्याेगमा विदेशी लगानी घट्यो,"काठमाडौँ — सूचना तथा प्रविधिमा आधारित उद्याेगमा विदेशी लगानी प्रतिबद्धता  घटेको छ । यस वर्ष साउन, भदौ, असोज र कात्तिकमा एउटा मात्रै उद्योगमा विदेशी लगानी प्रतिबद्धता प्राप्त भएको छ ।
यस वर्ष सूचना तथा प्रविधिमा आधारित एक साना उद्योगमा ५ करोड रुपैयाँ लगानी प्रतिबद्धता प्राप्त भएको उद्याेग विभागले जनाएको छ । गत वर्ष सोही अवधिमा ४ वटा साना उद्योगमा ३५ करोड रुपैयाँ लगानी प्रतिबद्धता भएको थियो । गत वर्ष अमेरिकाबाट २ वटा उद्योगमा १० करोड रुपैयाँ र चीनबाट २ वटा उद्योगमा २५ करोड रुपैयाँ लगानी प्रतिबद्धता प्राप्त भएको थियो ।
विदेशी लगानी घटे पनि गत वर्षको चार महिनाको तुलनामा यस वर्ष सूचना तथा प्रविधिमा आधारित उद्योगको संख्या भने बढेको छ । साउन, भदौ, असोज र कात्तिकमा सूचना प्रविधिमा आधारित ४ वटा उद्योग दर्ता भएका छन् । यस वर्ष साना उद्योग ३ र एउटा मझाैला उद्योग दर्ता भएका छन् । यसका लागि उद्योगीहरूले ३१ करोड रुपैयाँ प्रतिबद्धता गरेका छन् ।
गत वर्ष सोही अवधिमा २ वटा साना उद्योग दर्ता भएका थिए भने त्यसका लागि २० करोड रुपैयाँ प्रतिबद्धता प्राप्त भएको थियो । गत आर्थिक वर्षभरि साना र ठूला गरी ६ वटा उद्योग दर्ता भएका थिए । जसमा उद्योगीहरूले १ अर्ब ८९ करोड ८५ लाख रुपैयाँ लगानी प्रतिबद्धता व्यक्त गरेको थियो ।
","प्रकाशित : मंसिर ६, २०७९ १६:४७"
https://ekantipur.com/news/2023/03/08/167827285122394197.html,प्रविधिमा महिलाको पहुँच अपेक्षाअनुसार हुन सकेको छैन : मन्त्री शर्मा,"काठमाडौँ — सञ्चार तथा सूचना प्रविधिमन्त्री रेखा शर्माले प्रविधिमा महिलाको पहुँच अपेक्षाअनुसार विस्तार हुन नसकेको बताएकी छन् । ११३ औँ अन्तर्राष्ट्रिय महिला दिवस मूल समारोह समितिले बुधबार आयोजना गरेको कार्यक्रमलाई सम्बोधन गर्दै मन्त्री शर्माले वर्तमान समयको अनिवार्य आवश्यकताको रुपमा विकास भएको प्रविधिमा महिलाको पहुँच वृद्धि गरी सुरक्षा सम्मान र रोजगारीको विशेष व्यवस्था गर्न जरुरी रहेको बताइन् ।
उनले पछिल्लो समयमा सूचना प्रविधिको विकासले विश्वको स्वरुप नै परिर्वतन भएको उल्लेख गर्दै महिलाहरुमा अझै पनि हरेक क्षेत्रमा सहजता हुन नसकेको बताइन् । उनले सूचना तथा प्रविधिको बढ्दो प्रयोग निरन्तर विकास र गतिशीलताबाट प्राप्त अवसरहरुमा महिलाको सहभागिता अभिवृद्धि हुँदै गए पनि प्रविधिको दुरुपयोगलाई रोक्नुको साथै साइबर सुरक्षा र सरकारी डाटाको सुरक्षासम्बन्धी विषयमा ध्यान केन्द्रित गर्नुपर्ने जरुरी देखिएको बताइन् ।
उनले डिजिटल प्रविधिको उपयोगमा महिलाको पहुँच विस्तार गरी सेवा प्रवाह उत्पादन र उत्पादकत्व अभिवृद्धि गर्दै राज्यका सबै तह र क्षेत्रमा महिलाहरुको सहभागितासहित समानता कायम गरी न्याय र समानतामा आधारित समृद्ध राष्ट्र निर्माण गर्ने सबैको ध्यान पुग्न जरुरी रहेको बताइन् ।
‘डिजिटल प्रविधिको उपयोगमा महिलाको पहुँच विस्तार गरी सेवा प्रवाह उत्पादन र उत्पादकत्व अभिवृद्धि गर्दै राज्यका सबै तह र क्षेत्रमा महिलाहरुको सहभागितासहित समानता कायम गरी न्याय र समानतामा आधारित समृद्ध राष्ट्र निर्माण गर्ने सबैको ध्यान पुग्न जरुरी छ,' उनले थपिन्, 'प्रविधिमा महिलाको पहुँच अपेक्षाअनुसार हुन सकेको छैन । वर्तमान समयको अनिवार्य आवश्यकताको रुपमा विकास भएको प्रविधिमा महिलाको पहुँच वृद्धि गरी सुरक्षा सम्मान र रोजगारीको विशेष व्यवस्था गर्न जरुरी छ ।’
कार्यक्रममा राष्ट्रिय मानवअधिकार आयोगका अध्यक्ष तपबहादुर मगरले आयोगले स्थानीय तहका न्यायिक समितिको क्षमता अभिवृद्धि मानव अधिकारमैत्री कानुन निर्माण, बालविवाह र बाल श्रम अन्त्यका लागि सचेतना मुलक कार्यक्रम गर्दै आइरहेको बताए । उनले मानव अधिकार सम्बन्धि विभिन्न संवैधानिक आयोगहरुसँग समेत महिला अधिकारका बारेमा नीतिगत र कार्यगत तहका समन्वय र सहकार्य हुँदै आएको बताए ।
अध्यक्ष मगरले महिला अधिकार संरक्षण र लैंगिक हिंसा अन्त्यका लागि सबैले आ-आफ्नो स्थानबाट योगदान गर्न आग्रह गरे । उनले सूचना प्रविधिमा महिलाको पहुँच अभिवृद्धि गर्न लगानी बढाउँदै महिलाको सम्मानपूर्ण जीवनयापन गर्ने वातावरण निर्माण गर्दै महिलाका सम्पूर्ण अधिकार संरक्षण र संवर्द्धन गर्नुपर्नेमा जोड दिए ।
","प्रकाशित : फाल्गुन २४, २०७९ १६:३९"
https://ekantipur.com/news/2024/03/06/there-is-an-opportunity-to-create-gender-neutral-data-48-46.html,‘लैंगिक पूर्वाग्रह नराख्ने तथ्यांक सिर्जना गर्ने अवसर छ’,"काठमाडौँ — सूचना प्रविधिको विकास र पहुँचले एकातिर अवसरको दायरा फराकिलो बन्दै गएको छ भने अर्कोतिर सूचना विवरणहरुको संकलन, विश्लेषण, उत्पादनमा लैंगिक पुर्वाग्रह राखिँदा एआई (कृत्रिम बौद्धिकता) सिर्जित सामाग्रीहरुमा समेत लैंगिक विभेद र असमानताहरु देखिएका छन् । अर्थात् परम्परागत प्रथाजनित मूल्यमान्यताहरुले समाजमा सिर्जित लैंगिक विभेद र असमानताहरुलाई एआई (कृत्रिम बौद्धिकता) मा समेत निरन्तरता दिइएको छ ।
मंगलबार काठमाडौंमा आयोजित ‘तथ्यांकमा महिला सम्मेलन’ मा बोल्दै एआई इन्जिनियर सुप्रिया खड्काले भनिन्, ‘तथ्यांक हाम्रो समाजको चित्र हो, तथ्यांकबाट बनेको लैंगिक पूर्वाग्रही सामाग्रीका सन्दर्भमा तथ्यांकको सिर्जना गर्दाखेरि नै हामी जिम्मेवार हुनुपर्छ ।’ पछिल्लो समय एआई लैंगिक विभेदकारी भयो भन्ने कुराहरु सुनिन थालेका छन् । तर, एआईले प्रशोधन गर्ने सूचनाहरु राख्दा नै लैंगिक पूर्वाग्रही गल्ती भइरहेको उनले बताइन् ।
एआई इन्जिनियर खड्काले गुगल ट्रान्स्लेसनको एउटा उदाहरण देखाइन् । नेपाली भाषाबाट अंग्रेजी भाषामा ट्रान्स्लेसन गरिएको सामाग्री देखाइन् । जसमा ‘उनी डाक्टर हुन्’ लेखिएको वाक्यलाई गुगल ट्रान्स्लेसनले अंग्रेजीमा ‘हि इज अ डाक्टर’ देखाएको छ । यसको नेपाली अर्थ ‘ऊ/उनी डाक्टर हो/हुन्’ भन्ने हुन्छ । त्यस्तै ‘उनी नर्स हुन्’ लेखिएको नेपाली वाक्यलाई सुप्रियाले अंग्रजीमा ट्रान्स्लेसन गर्दा देखियो —‘सि इज अ नर्स’ । यसको नेपाली अर्थ ‘उनी नर्स हुन्’ भन्ने हुन्छ ।
सोमबार गुगल ट्रान्स्लेसन गर्दा पाएका ती सामाग्रीहरु प्रस्तुत गर्दै उनले भनिन्, ‘हामीले एआइ मेसिन वा सफ्टवेयरमा जस्तो सूचनाहरु राख्यौं त्यसैको प्रतिबिम्व आइरहेको हो ।’ स्क्रिनिङ मेसिन वा सफ्टवेयरहरुले त्यस्तो नियत नराखेपनि कतिपय अवस्थामा पूर्वाग्रह देखिने गरेको छ । उदाहरणका लागि डाक्टरका लागि आवेदन परेका १० मध्ये १ जनामात्रै महिला थिइन् । बायोडेटा स्क्रिनिङ गर्दा तीन जनामात्रै छनौट गरिए र त्यसमा महिला परिनन् (अस्वीकृत भइन्) भने उक्त स्क्रिनिङ मेसिन वा सफ्टवेयरले त्यस्तै खालको विवरणहरु संकलन गरिराखेको हुन्छ ।
हरेक स्क्रिनिङमा महिला छनौट नपरेको तथ्यांक संकलन भइरहेको हुन्छ । पूर्वाग्रहको नियत नराखेपनि आउटपुटमा ‘महिला डाक्टर बन्न सक्षम छैनन् वा सक्दैनन्’ भन्ने खालको महसुस गराउने विभेदकारी सामाग्री सिर्जना गरिरहेको हुन्छ । पूर्वाग्रह हटाउन तथ्यांक संकलन, प्रशोधन, उत्पादनमा सफ्टवेयर विकासका काम गर्ने महिलाले विवकेपुर्ण काम गर्न सक्ने उनले बताइन् । तर, विज्ञान प्रविधिको क्षेत्रमा महिलाहरुको उपस्थिती नेपालमा मात्रै विश्वमै कम छ ।
नेपाली भाषा र मातृभाषाहरुमा सूचना विवरण सिर्जना गर्ने क्रममा समस्याहरु रहेकाले लैंगिक पूर्वाग्रह बढि देखिएको उनको बुझाइ छ । ‘यसलाई न्युनीकरण गर्न विवरण संकलन गर्दा विविधताको प्रतीनिधित्व हुने तथ्यांक, समावेशी टिम र निरन्तर अनुगमन, मुल्याकंन गर्ने सयन्त्र जरुरी छ,’ उनलाई सुन्न भेला भएका विज्ञान प्रविधिका विद्यार्थीहरुलाई हौसला प्रदान गर्दै एआइ इन्जिनियर खड्काले भनिन्, ‘अब हामीसँग लैंगिक पूर्वाग्रह नराख्ने तथ्यांकहरु संकलन गर्ने, सिर्जना गर्ने, उत्पादन गर्ने अवसर छ ।’
मंगलबार दिनभर सञ्चालन भएको सम्मेलनमा तथ्यांकमा लैंगिक असमानता, विभेद, लैंगिक उत्तरदायी तथ्यांकको अभाव, नागरिक स्तरसम्म तथ्यांक साक्षरता पुग्न नसक्नु, सरकारी तथा गैरसरकारी कार्यक्रमहरुको न्युन प्रभावकारीतामाथि छलफल, अन्तरक्रिया र कार्यशाला भए । ‘तथ्यांकमा महिला सम्मेलन’ले तथ्यांकमा लैगिक पूर्वाग्रहबारे समयसापेक्ष बहस सिर्जना गर्न, समस्या पहिचान गरेर समाधान खोज्ने थलोको काम गर्दै आएको छ ।
विज्ञान, प्रविधि, इन्जिनियरिङ र गणित (स्टिम) बिषय महिलाहरुले पढ्न सक्दैन् वा यस क्षेत्रमा काम गर्न सक्दैनन् भन्ने मान्यता राखिन्थ्यो । यस क्षेत्रमा महिला प्रतीनिधित्व नहुदा तथ्यांकहरुमा लैंगिक पूर्वाग्रह देखिने गरेपछि जनचेतना जगाउन र सहकार्य गर्न ‘तथ्यांकमा महिला स्टियरिङ कमिटि’ गठन गरेर सम्मेलनको आयोजना गर्दै आएको छ । कमिटिमा सूचना प्रविधिमा काम गर्ने र यस क्षेत्रमा एड्भोकेसी गर्ने १२ संस्थाहरु आबद्ध छन् । सम्मेलन सन् २०१९ बाट सुरु भएको थियो । ‘तथ्यांक र प्रविधिमा महिला दृष्टान्तहरुको पुनर्लेखन’ नारा सहित आयोजित यसबर्षको सम्मेलन पाँचौं सस्करण हो ।
डिजिटल राइट्स नेपालका कार्यकारी निर्देशक एवम् सम्मेलन संयोजक सन्तोष सिग्देलले अझै पनि नेपालमा ‘स्टिम एजुकेसन’ र तथ्यांकमा महिलाको सहभागिता एकमदै कम रहेकाले नीतीगत बहस, प्रभावकारी कार्यान्वयन, जनचेतना जगाउन सुरुवात गरेको बताए । ‘यसमा नीती, शिक्षा, नागरिक समाज, नीजि क्षेत्रले गर्ने काम जोडिएको हुन्छ, एउटै क्षेत्रमा काम गरेर मात्रै परिवर्तन ल्याउन सकिदैन, सहकार्या जरुरी हुन्छ,’ सिग्देलले भने, ‘सरकारी, गैरसरकारी, प्राविधिक एवम् गैरप्राविधिक क्षेत्र, नीजि क्षेत्रहरुको ऐक्यबद्धता जरुरी छ ।’ सम्मेलनले नीतीनिर्माण, व्यवहारिक अभ्यास, सरोकारवालाको भुमिकाबारे छलफल गरेको छ । नयाँ पुस्तालाई हौसला प्रदान गर्ने प्रस्तुती र कार्यशाला राखिएका थिए ।
भुटानकी ३० बर्षिय स्पेस (अन्तरिक्ष) इन्जिनियर येसी छोदेनले विद्यालय तह पास गरिसकेपछिको यात्रा सुनाइन् । भुटानमा बालबालिकाहरुको भविश्य तय गर्न अभिभावक/शिक्षक हाबी हुन्छन् । उनलाई आफ्ना शिक्षक र अभिभावकले डाक्टर पढ्न भन्थे । विद्यालय तह पास गरिसकेपछि उच्च शिक्षा पढ्न विकल्पमा स्पेस इन्जिनियरीङ पनि रहेको थाहा पाइन् ।
नयाँ बिषय भएकाले पढ्ने इच्छा राखिन् । कतिपयले यो बिषयको पढाइले अवसरहरु पाइदैन भन्थे । तर उनी प्रयास गर्न चाहान्थिन् । जापानको क्युसु इन्सिटच्युट अफ टेक्नोलोजीमा पढाइ थालिन् । उनी सहितमा चार भुटानी विद्यार्थीले इन्सिटच्युटकै सहयोगमा सन् २०१८ मा नानो भुउपग्रहको आविस्कार गरे । भुटान १ नाम दिइएको उक्त भुउपग्रह भुटानकै पहिलो थियो ।
‘मैले पनि स्पेस इन्जिनियर बन्छु भनेर सोचेको थिइन, तर भुटानमै पहिलो भु-उपग्रह बनाउन सफल भएँ,’ प्रविधिका नयाँ आयामहरुले युवा महिलाहरुलाई अवसरहरु प्रदान गरिरहेको बताउँदै उनले भनिन्, ‘परम्परागत सीमितताहरुलाई प्रविधिले भत्काइरहेको छ, अवसरहरु बढिरहेको छ, यसकारण मैले भुटानबाट यहाँ आएर तपाईहरु समक्ष सुनाउने अवसर पाएको छु ।’ उनी स्याटेलाइट डेभेलोपिङ, रिमोट सेन्सिङ इमेज प्रोसेसिङमा आबद्ध छिन् ।
नेपालमा राष्ट्रिय तथ्यांक कार्यालय देशव्यापी स्तरको सर्भेक्षण गर्छ । तथ्यांकहरुले आर्थिक, सामाजिक, शैक्षिक लगायत क्षेत्रमा लैंगिक असमानता देखाउँछन् । यसो हुनुमा यसबारे जनचेतनाको अभाव रहेको राष्ट्रिय तथ्यांक कार्यालयका प्रमुख तथ्यांकविद् हेमराज रेग्मी बताउँछन् । ‘सर्भेका टुल प्रयोग, प्रश्न सोध्दा सामाजिक कारणले गर्दा पनि रिपोर्टिङ नगर्नुभएको हो कि, तथ्यांकको महत्व थाहा नपाएर, हिच्किचाएर वा डराएर होकी भन्ने मेरो अनुमान हो,’ रेग्मीले भने ।
शिक्षा, विज्ञान तथा प्रविधि मन्त्रालयकी सचिव प्रमिलादेवी बज्राचार्यले नेपालमा महिलाहरुलाई स्टिममा सहभागिता गराउन विद्यालयतहबाटै छात्रवृत्ती, तालिम, जनचेतनाहरु गराउँदै आएको बताइन् । ‘स्थानीय तहमा गएर सूचना प्रविधि र विज्ञान दैनिक जिवनमा कसरी प्रयोग गर्न सक्छौं भनेर साक्षरता, तालिमहरु गरिरहेका हुन्छौं,’ उनले भनिन्, ‘मन्त्रालयले नेपाल सुहाउँदो प्रविधि विकास गर्नका लागि, विद्यार्थी, अनुसन्धान्ता र प्राज्ञहरुलाई सहयोग गर्नेगरी नीती बनाउँदैछौ ।’
तथ्यांकमा लैंगिक पूर्वाग्रह कम गर्न, भाषा र दृष्टान्टमा समावेशिता हुनेगरी शैक्षिक पाठ्यक्रममा नै समावेश गर्न लागेको बताइन् । आरक्षण कोटामा समेत स्टिम पढ्ने छात्राहरु पाउन मुस्किल भएको गुनासो आउने गरेको सुनाउँदै भनिन्, ‘यो चल्दै आएको समस्या भयो, डेटासाइन्समा महिलाले पढ्छ र काम गर्छ भन्ने सन्देश दिनुपर्छ, यस्ता बहसमा महिला र पुरुष दुवैको संलग्नता हुनुपर्छ ।’
महिलाको समस्या महिलाले मात्रै सुन्ने र पुरुषले नसुन्ने हो भने लैगिक असमानता कहिल्यै नसुल्झिने बताइन् । ‘हामीले महिलालाई शशक्तिकरण गर्नुपर्छ तर विविधता चाहिन्छ, एउटा मात्रै पाङ्ग्रा घुमेर त रथ अघि बढ्दैन नि !’ उनले थपिन् ।
","प्रकाशित : फाल्गुन २३, २०८० १५:४८"
https://ekantipur.com/business/2023/08/12/169183113642447770.html,अमेरिकाद्वारा चिनियाँ प्रविधि क्षेत्रमा थप प्रतिबन्धको घोषणा,"काठमाडौँ — अमेरिकी राष्ट्रपति जो बाइडेनले यो साता एक कार्यकारी आदेशमा हस्ताक्षर गर्दै चिनियाँ प्रविधि क्षेत्रमा हुने अमेरिकी लगानी तथा चिप लगायत प्रविधिमा चीनको पहुँच नियन्त्रण गर्ने सहितका थप प्रतिबन्धको घोषणा गरेका छन् ।
यो आदेशले अमेरिकी ट्रेजरी मन्त्रीलाई चिनियाँ सेमीकन्डक्टर चिप, माइक्रोइलेक्ट्रोनिक्स, क्वान्टम कम्प्युटिङ प्रविधि र केही आर्टिफिसियल इन्टेलिजेन्स प्रविधि जस्ता क्षेत्रमा हुने अमेरिकी लगानीमाथि प्रतिबन्ध लगाउने वा नियन्त्रण गर्नसक्ने अधिकार प्रदान गरेको छ ।
प्रतिबन्ध नलागेका कतिपय चिनियाँ प्रविधि क्षेत्रमा लगानी गर्दा अमेरिकी सरकारलाई स्पष्ट जानकारी गराउनुपर्ने व्यवस्था पनिआदेशमाउल्लेख छ । बाइडेन प्रशासनले यो आदेश विशेषगरी तीनवटा संवेदनशील क्षेत्रतर्फ मात्रै लक्षित रहेको स्पष्ट पारेको छ । चीनले आफ्नो सैन्य प्रविधिको अत्याधुनिकीकरण गरेर अमेरिकी राष्ट्रिय सुरक्षालाई कमजोर बनाउन गरेको प्रयत्नमा अमेरिकी पुँजी र विज्ञताले सघाउन सक्ने आँकलन गर्दै सो कार्य रोक्नका लागि यस्तो आदेश जारी गर्नुपरेको अमेरिकी अधिकारीहरूको दाबी छ । यो आदेशले तोकिएका क्षेत्रमा हुने निजी, साझेदारी, भेन्चर पुँजी तथा ग्रीनफिल्ड लगानी समेतलाई प्रभावित गर्नेछ ।
यसअघि अमेरिकी संसदलाई लेखेको एक पत्रमा बाइडेनले सैन्य, जासुसी, निगरानी तथा साइबरमा आधारित संवेदनशील प्रविधि र उत्पादनहरूमा चीनजस्ता देशहरूको उन्नतीले ल्याउनसक्ने जोखिमको सामना गर्न एक राष्ट्रिय संकटकालको घोषणा गर्ने उल्लेख गरेका थिए । एक उच्च अमेरिकी अधिकारीलाई उदृत गर्दै लेखिएका विभिन्न समाचारहरूमा यो कदम आर्थिक वा वित्ती भन्दा पनि राष्ट्रिय सुरक्षाको दृष्‍टिकोणबाट आएको र चीनसँगको व्यापार यथावत राख्दै सैन्य प्रविधि लगायत अति संवेदनशील केही क्षेत्रमा मात्रै प्रतिबन्ध वा निगरानीको व्यवस्था गर्न खोजेको दाबी गरेका छन् ।
डेमोक्र्याटिक पार्टीका नेता चक सुमरले अमेरिकी सरकारको पछिल्लो कदमको प्रसंशा गरेका छन् । विकसित शैन्य प्रविधिहरूमा समेत सेमिकन्डक्टर चिपहरू प्रयोग हुने भएकाले लामो समयदेखि अमेरिकी लगानीले नै चिनियाँ शैन्य शक्तीको विकासमा सघाइरहेको र अहिलेको कदमले त्यसो हुन नदिने सुमरले उल्लेख गरेका छन् । चीनले भने कम्प्युटर चिप्स र अन्य संवेदनशील प्रविधिमा लगानी प्रतिबन्ध लगाउनेअमेरिकी कमदको बारेमा ‘गम्भिर चिन्ता’ प्रकटगरेको छ । चीनको वाणिज्य मन्त्रालयले जारी गरेको विज्ञप्तीमा वासिङ्टनले ‘विश्व अर्थतन्त्र र व्यापार साझेदारी तथा सयोगमा बाधा पुर्‍याएको’ र ‘विश्व अर्थतन्त्रको पुनरुत्थानको लागि अवरोध’ खडा गरेको आरोप लगाइएको छ ।
","प्रकाशित : श्रावण २७, २०८० १५:१२"
https://ekantipur.com/market/2023/12/21/ncell-honoring-women-in-information-technology-36-13.html,सूचना प्रविधिमा महिलाको सम्मान गर्दै एनसेल,"काठमाडौँ — एनसेलले नेपालको सूचना तथा सञ्चार प्रविधि (आईसीटी) क्षेत्रमा महत्वपूर्ण योगदान पु¥याउने महिलालाई ‘एनसेल वुमन आइकन आईसीटी अवार्ड २०२३’ बाट सम्मान गर्ने भएको छ ।
यस वर्ष यस विधाको अवार्डका लागि कुल ३४ जना मनोनयनमा परेका थिए । यी मनोनयनबाट सूचना प्रविधि क्षेत्रमा पु¥याइएको योगदानका आधारमा तीन चरणको मूल्यांकनपछि अवार्डका लागि ७ जना महिला छानिएका छन् ।
शुक्रबार द सोल्टी काठमाडौंमा आयोजना हुने इनड्राइभ आईसीटी अवार्ड २०२३ को ग्रान्ड फिनाले कार्यक्रममा ‘एनसेल वुमन आइकन आईसीटी अवार्ड २०२३’ प्रदान गरिनेछ ।प्रत्येक वर्ष आईसिटी फाउन्डेसन नेपाल र लिभिङ विथ आईसीटीले संयुक्त रूपमा आईसीटी क्षेत्रमा उल्लेख्य योगदान पु¥याउने उत्कृष्ट व्यक्तित्व, नवप्रवर्तन र संघसंस्थाहरूलाई आईसीटी अवार्ड प्रदान गरिँदै आएको छ ।
‘एनसेल वुमन आइकन आइसिटी अवार्ड २०२३’ प्रदान गर्न एनसेलले आईसीटी अवार्डसँग सहकार्य गर्दै आएको छ ।
","प्रकाशित : पुस ५, २०८० २१:३६"
https://np.ictframe.com/943/,"Girls in ICT Day Conducted Successful, CAN Morang","सुचना प्रविधिमा महिला सहभागिताको अन्तराष्ट्रिय दिवस नेपालमा पनि विविध कार्यक्रम गरी मनाइएको छ  ।
यहि अवसरमा क्यान मोरङले समेत विराटनगरमा सुचना प्रविधिमा महिला सहभागिता विषयक अन्तरक्रिया कार्यक्रमको आयोजना गरेको छ । सुचना प्रविधिमा महिलाहरुलाइ अग्रसर बनाउने उद्देश्यले कार्यक्रमको आयोजना गरिएको क्यान फेडेरेसन नेपालकी सचिव सुनैना पाण्डे जानकारी दिनुभयो । कार्यक्रममा नेशनल इन्फरमेटिक कर्पाेरेसन एनआइटीसीका प्रमुख प्रणिता उपाध्यायले सुचना प्रविधिमा महिलाहरुको सहभागिता विषयमा अनलाइन कार्यपत्र प्रस्तुत गर्नुभएको थियो । कार्यक्रममा बोल्दै प्रविधि विज्ञ समितिा थापा, क्यान मोरङका निर्मल तामाङ लगायतले अहिलेको समयमा सुचनाप्रविधिको क्षेत्रमा धेरै नै अवसरहरु भएकाले महिलाहरुलाइ यस क्षेत्रतर्फ आकर्षीत गर्नुपर्ने बताउनुभयो । कार्यक्रममा एक सय भन्दा बढी आइटी अध्ययनरत विद्यार्थीहरुको सहभागिता रहेको थियो । सन् २०१० देखि अन्तराष्ट्रिय स्तरमा मनाउन सुरु गरिएको यो दिवस नेपालमा यसै वर्ष देखि मनाउन थालिएको क्यान मोरङले जनाएको छ ।
","April 29, 2016"
https://np.ictframe.com/communication-and-information-technology-day-may-2-in-nepal/,नेपालमा सञ्चार तथा सुचना प्रविधी दिवस मे २ को महत्व,"११ वैशाख, काठमाडौँ।
सुरक्षित सुचना प्रविधी, सुशासन र समृध्दि भन्ने मूल नाराका साथ सरकार र नीजी क्षेत्रले संयुक्त रुपमा सञ्चार तथा सुचना प्रविधी दिवस मनाउन लागेको छ।
हरेक वर्षको २ मेमा आइसिटी डे मनाइदै आएको छ। नेपालमा निजी र सरकारी दुवै तवरबाट सञ्चार तथा सुचना प्रविधी दिवस मनाइदै आएको छ।
पहिलो दिनमा अवार्ड सो हुनेछ । यो वर्षपनि सरकारले विभिन्न पाँच वटा विधामा आइसिटी अवार्ड प्रदान गर्ने निर्णय गरेको छ।
यस वर्ष पनि विभिन्न कार्यक्रम गरी दिवस मनाउने तयारी गरिएको छ। यसै सन्दर्भमा सञ्चार तथा सुचना प्रविधीको विकास, यसको महत्व र दिवसका बारेमा क्यान महासंघका महासचिव, चिरन्जिबी अधिकारीले आफ्ना धारणा यसरी राखे:
सञ्चार तथा सुचना प्रविधी दिवस २०२३
सञ्चार तथा सुचना प्रविधी दिवस क्षेत्रका लागि एउटा महत्त्वपूर्ण दिन हो, आइसिटी डे अर्थात मे २ । क्यान महासंघको अगुवाइमा विगत १० वर्षदेखि सुचना प्रविधी कार्यक्रमका साथ आइसिटी डे मनाउने गरिएको छ।
यसलाई सरकारी तवरले पनि व्यापक ढंगले मनाउन थालिएको छ। जुन एउटा स्वागतयोग्य कुरा हो। नेपालमा पहिलोपटक कम्प्युटर मे महिनाको पहिलो हप्तामा भित्रिएको तथा क्यान महासंघको स्थापना पनि मे महिनाको पहिलो हप्तामा नै भएको हुदाँ मे २ लाई राष्ट्रिय सञ्चार तथा सुचना प्रविधी दिवस का रूपमा मनाइँदै आएको छ। २ मेलाई आइसिटी डेका रूपमा मनाइने भए तापनि तथा आज २४ अप्रिलदेखि नै आइसिटी सप्ताह सुरु भइसकेको छ।
यो सप्ताहभरि नै आइसिटी सम्बद्ध संघसंस्थाले सञ्चार तथा सुचना प्रविधी जनचेतनामूलक सम्बन्धि कार्यक्रम सञ्चालन गर्दै आएका छन् ।
जुन मे २ का दिन व्यापक र भव्यताका साथ सम्पन्न हुँदै छ। यो दिनलाई अझ व्यापक बनाउन सम्मेलन, प्रभातफेरीलगायतका कार्यक्रम गरी राष्ट्रिय अन्तर्राष्ट्रियस्तरको बनाउने पहल भइरहेका छन् । राजधानीमा मात्रै होइन क्यान महासंघका प्रदेश/जिल्ला शाखाको समन्वयमा विभिन्न प्रदेश /जिल्लामा पनि ‘आइसिटी डे’ सम्बन्धी जनचेतनामूलक कार्यक्रमहरु हुने छन् ।
सञ्चार तथा सुचना प्रविधी दिवसको विकास र महत्व
प्रविधिको तीव्रतर विकासले सिंगो विश्व जगत अहिले हातको औँलामा सीमित बन्न पुगेको अवस्थामा विश्वमा आएको प्राविधिक क्रान्तिसँगै नेपालमा पनि प्रविधिले ठुलो फड्को मारेको देखिन्छ ।
विगतमा भालेको डाकोसँगै उठ्ने नेपाली समुदाय अहिले ‘अलार्म’ को सहायतामा उठछन् । दिनभर स्मार्टफोन, आइफोन, ल्यापटप/कम्प्युटर, ट्याब्लेट, फ्याब्लेटमा अभ्यस्त हुन्छन् । योसँगै सामाजिक सञ्जाल टिकटक, यूट्यूब,फेसबुक, भाइवर,  ट्विटर, ह्वाट्सअप, लिंक्डइन, इमेल र इन्टरनेटमा व्यस्त हुन्छौँ।
कुनै गेम खेल्नुपर्‍यो भने स्मार्ट एप्सको सहायता लिन्छौँ, तिथिमिति हेर्नुपर्‍यो अथवा कन्भर्ट गर्नुपर्‍यो भने एप्सकै सहायता लिन्छौँ। एकै क्लिकमा विश्वभरका भौगोलिक परिवेश र गतिविधि बुझ्न सक्छौँ । पछिल्लो समय अनलाइन सपिङ त सामान्य नै बनेको छ। त्यतिवेला लामो एन्टेना राखेर हेर्नुपर्ने टिभी अहिले डिजिटलमय बन्न पुगेको छ। अहिले अनलाइन बैंकिङ, अनलाइन टिकेटिङ, अनलाइन जब, अनलाइन मार्केटिङ, सोसियल मिडिया मार्केटिङ, अनलाइन एजुकेसन,अनलाइन हेल्थ लगायतको सुविधा भित्रिएको छ।
प्रविधिकेन्द्रित उत्पादनको त कुरा गरी साध्य छैन। अहिले एउटा स्मार्टफोनभित्र अनेक फाइदा लुकेका हुन्छन् । स्मार्टवाचबाट मुटुको धड्कन र प्रेसर जाँच्न सकिन्छ । फोटो खिच्न क्यामेराको जरुरी छैन । आँखामा लगाइएको चस्माबाटै फोटो खिच्न मिल्छ । ड्राइभरविना कार गुड्छ । घडीबाटै फोन गर्न मिल्छ । रोबोटबाट चमत्कारी कामहरू गर्न सकिन्छ। यसरी सूचना प्रविधि क्षेत्रले आमजनमानसको आधारभूत आवश्यकताका रूपमा विशेष भूमिका खेलिरहेको अवस्थामा यस राष्ट्रिय सञ्चार तथा सुचना प्रविधी दिवस को महत्त्व अझ बढी हुनेछ भन्ने हामीलाई लागेको छ ।
सञ्चार तथा सुचना प्रविधीको आर्थिक विकासमा योगदान
हुन त एक दिन दिवस मनाउँदैमा मुलुकमा प्रविधि क्षेत्रको कायापलट नै हुने होइन, तर समग्र प्रविधि क्षेत्रको विकास र मुलुकको समृद्धिका लागि यो एउटा कोसेढुंगा बन्ने कुरामा भने कुनै सन्देह छैन ।
यी र यस्ता कार्यक्रमले नै जनचेतना अभिवृद्धि तथा सर्वसाधारणको पहुचँ र विस्तारमा टेवा पुग्दछ । मुलुक समृद्धिको महत्त्वपूर्ण मेरुदण्ड बन्न पुगेको प्रविधि क्षेत्रलाई हरेक कोण र तवरबाट प्राथमिकताका साथ सदुपयोग गर्न सके आर्थिक विकासमा अझ धेरै योगदान पुर्‍याउने पक्का छ।
नेपाल कृषिप्रधान देश भए पनि पछिल्लो समय मुलुकको समग्र अर्थतन्त्रमा प्रविधि क्षेत्रको योगदान कृषि क्षेत्रको भन्दा प्रशंसायोग्य छ।
जब कुनै क्षेत्रले मुलुकको अर्थतन्त्रमा दरिलो टेवा दिन्छ भने त्यसलाई सरकारले प्राथमिकतामा राखेर प्रोत्साहन गर्ने कि नगर्ने?
यो जल्दोबल्दो विषय हो। प्रविधि क्षेत्र अहिले जुन तहमा पुगेको छ त्यो निजी क्षेत्रको पहल र बलबुताले अघि बढिरहेको छ भन्दा अत्युक्ति नहोला।
यसमा सरकारले केही राहत दिने हो भने त्यसले राम्रो मलजलको काम गर्नेछ । आइसिटीको विकास नै मुलुकको विकास हो । अन्तर्राष्ट्रिय परिवेश नियाल्दा पनि यो कुरा घामजत्तिकै छर्ल ङ्ग हुन्छ । हुनत: नेपालमा पनि यसलाई सबैले स्वीकार नै गरेका छन् । जस्तोसुकै कठिन काम पनि प्रविधिको प्रयोगबाट सहजै सम्पन्न गर्न सक्छौँ । अनलाइन, सोसियल मिडिया र डिजिटलाइजेसनको व्यापकताले मात्र समृद्ध मुलुकको परिकल्पना गर्न सक्छौँ । यस्ता क्षेत्रमा अब पछाडि फर्कन मिल्दैन ।
सञ्चार तथा सुचना प्रविधिमा सदुपयोग आवश्यक
हरेक कुरामा जस्तै प्रविधि जगतमा पनि विकाससँग विकृति पनि देखिएका छन् । हरेक कुरामा सकारात्मक र नकारात्मक पाटो हुन्छन् । त्यो प्रयोग गर्ने व्यक्तिमा निर्भर रहने कुरा हुन् । कुन प्रविधि कसरी र केका लागि प्रयोग गर्ने भन्ने बुझेर मात्रै सदुपयोग गर्ने हो भने त्यसको नतिजा दुवै हातमा लड्डु साबित बन्छ । तर, प्रविधिको प्रयोगका नाममा दुरुपयोग गर्दा त्यसले आफ्नो मात्रै होइन, अरूको जीवनसमेत बर्बाद बनाइदिन्छ । प्रविधिको दुरुपयोग हुनुमा प्रयोगकर्ता स्वयंको ठूलो दोष देखिने गरेको छ । चेतनाको कमी, ख्यालठट्टा र सजगतामा बेवास्ताले गर्दा पनि प्रविधिको दुरुपयोग भइरहेका छन् । तर, स्मरणीय कुरा के हो भने प्रविधिको विकासका लागि नकारात्मक कुराहरूमा अड्केर बस्नुभन्दा पनि सकारात्मक कुराहरूलाई मनन गर्दै अघि बढ्नुपर्ने देखिन्छ ।
सञ्चार तथा सुचना प्रविधि क्षेत्र
बल्लतल्ल फस्टाउन लागेको सञ्चार तथा सुचना प्रविधि क्षेत्र, नीतिगत समस्या र अस्थिर राजनीतिका कारण खस्किन सक्छ। प्रविधि एउटा मात्रै यस्तो विषय हो जुन जति तीव्र गतिमा विकास हुन सक्यो, त्यति नै त्यस देशका जनताको जीवनस्तर र समग्र मुलुकको समृद्धि र विकास हुन्छ।
तर, विडम्बना यो कुरा नीतिगत तहमा प्रभावकारी ढंगले लागू हुन सकेको छैन । जसको प्रत्यक्ष असर मुलुकको विकासमा परिरहेको छ, तर यसको अझै हेक्का हुन सकेको छैन ।
यो कुराले नीतिगत तहमा स्थान पाउन नसक्दा प्रविधि क्षेत्रका दक्ष जनशक्तिहरू धमाधम बिदेसिइरहेका छन् । देशका लागि केही गर्छु भन्नेहरूका लागि समेत वातावरण बन्न सकेको छैन । लगानीको प्रत्याभूति दिन सकेको छैन, यो भन्दा विडम्बना के होला र?
कम्प्युटर हार्डवेयर, सफ्टवेयर, कम्युनिकेसन तथा सोसियल मिडियाको भरपूर प्रयोग र सजकता आजको आवश्यकता हो । यसको विकास, विस्तार र प्रवद्र्धन अर्को महत्त्वपूर्ण कुरा हो । यसमा निजी क्षेत्रको पहल र प्रयासलाई सरकारले हातेमालो गर्न जरुरी छ। अर्को महत्त्वपूर्ण कुरा के पनि हो भने यस क्षेत्रमा आबद्ध दक्ष, अर्धदक्ष जनशक्ति तथा व्यवसायीहरूले अरूको मुख ताक्नेभन्दा पनि सरोकारवाला निकायहरूसँग सहकार्य र समन्वय गरी एकजुट भएर अघि बढ्न आवश्यक छ।
विद्यालय तहदेखि नै विधार्थीहरुलाई सञ्चार तथा सुचना प्रविधीको आधारभूत ज्ञान, यसको पहुँच तथा असर, सञ्चार तथा सूचना प्रविधिका फाइदाहरू, यसको दुरुपयोगका सम्भावना तथा जोखिमहरूका साथै साइबर सुरक्षाका विषयमा सीप र शिक्षा प्रदान गर्नु अत्यावश्यक छ ।
अन्त्यमा यदि नेपाललाई सञ्चार तथा सुचना प्रविधीबाट समृध्दि ल्याउने हो भने प्रविधिको क्षेत्रमा लगानी गर्न अब ढिला गर्नु हुँदैन, क्यान महासंघका महासचिव, चिरन्जिबी अधिकारीले सरोकारवाला निकायहरुसगँ अनुरोध गरे ।
","April 24, 2023"
https://np.ictframe.com/नेपालको-साईबर-अपराधको-का/,नेपालको साईबर अपराधको कानुन कस्तो छ त ?,"सुचना सञ्चार प्रविधिमा भएको महत्वपुर्ण उपलब्धी भनेको विश्वमा विभिन्न स्थानमा इन्टरनेटको पहुच पुग्नु हो।  भौगोलिक दुरी जती टाढा भएता पनि इन्टरनेटको विकासका कारण विश्वको कुनै पनि स्थानको बारेमा आवश्यक सुचना आफ्नो कम्प्युटर वा कुनै पनी इन्टरनेट चल्ने माध्यममा प्राप्त गर्न सकिन्छ। सुचना प्रविधीको समुचित प्रयोगले देशको शिक्षा, स्वास्थ, संचार , प्रशासनिक, आर्थिक लगायत क्षेत्रको विकासमा ठुलो योगदान पुर्याउछ भने यसको दुरुपयोग भएको खण्डमा ठुलो हानी, नोक्सानी तथा दुर्घटनालाई निम्त्याउछ।
कम्प्युटरलाई माध्यम बनाएर वा अर्काको कम्प्युटरलाई  लक्ष्य बनाएर कानुनले निषेध गरेको क्रियाकलाप गर्नु लाई साईवर अपराध भनिन्छ। इन्टरनेटको विस्तार भएको वर्तमान परिप्रेक्ष्यमा क्रमश : बढ्दो अपराधका कारण नेपालमा समेत “विधुतिय कारोवार ऐन २०६३” को व्यवस्था भईसकेको छ।  साईवर अपराधको सबैभन्दा पहिलो घटना सन् १८२० मा दर्ता भएको थियो।  फ्रान्सका कपडा बनाउने कारखानाका मालिक जोसेफ मेरी जेक्वार्ड्ले कपडा बुन्ने स्वचालित कम्प्युटराईज मेशिन बनाए पश्चात त्यहाका कामदारहरुमा कम्प्युटरको कारणले तिनीहरुको रोजगारी गुम्ने हो की भन्ने भयले त्यस उधोगको संरचना ध्वस्त बनाउने कार्य गरेका थिए। जुन घटनालाई साईवर अपराधको पहिलो घटनालाई साईबर अपराधको पहिलो घटनाको रुपमा दर्ता गरिएको थियो।
कम्प्युटरलाई औजार (माध्यम)को रुपमा प्रयोग गरेर गरिने केही साईबर अपराधहरु
Financial Crime : धोखाधडी, क्रेडिट कार्ड जालसाजी अबैध रुपमा मुद्राको कारोवार आदि जस्ता कार्यहरु। Cyber Pornography : समाजमा विकृति फैलाउने अश्लील तथा यौन जन्य सामाग्रीहरु कम्प्युटर वा   कुनै पनी माध्यमबाट इन्टरनेटमा प्रशारण, प्रकाशन, वितरण गर्ने क्रियाकलाप Sale of Illegal Artical : प्रतिबन्धित लागुपदार्थ, हातहतियार तथा संरक्षित वन्यजन्तुको अंग, छालाहरु जस्ता सामाग्रीहरुको खरिद विक्री वा विज्ञापन इन्टरनेटको माध्यमबाट गर्नु। Intellectual Property Crimes : सफ्टवेरको अनाधिकृत रुपबाट प्रतिलिपी बनाउनु, अरुको ट्रेडमार्क चोरी गर्नु आदि Cyber Stalking : इन्टरनेटमा आर्को व्यक्तिको गतिविधिलाई निगरानी गरेर धम्कीपूर्ण सुचना पठाउनु वा अनाधिकृत तवरबाट अर्काको Chat Room मा गएर हैरान गर्नु। CyberDefamation : अन्य व्यक्तिको चरित्र हत्या गर्ने उद्श्यले वेभसाईट, सामाजिक संजाल तथा  इमेलको माध्यम द्वारा दुस्प्रचार गर्नु। आर्काको कम्प्युटरलाई लक्ष्य बनाई गरिने केही साईबर अपराधहरु Email Bombing : अरुको इमेल ठेगानामा ठुलो संख्यामा इमेलहरु पठाएर पीडितको इमेलखाता वा मेल सर्भरमा नै अवरोध खडा गर्ने । Salami Attacks: यस्तो अपराध अन्तर्गत कसैले कुनै एउटा बैंकको सम्पुर्ण सुचना रहेको मुख्य कम्प्युटर (server) भित्र कम्प्युटर नेटवर्कको माध्यम
द्वारा अनाधिकृत रुपमा प्रवेश गरेर बैंकको खाताहरुबाट थो-थोरै रकम आफ्नो खातामा जम्मा गर्ने कृयाकलापहरु Virus/Worm Attacks : दुराशय भावनाले प्रेरित भैइ आरुको कम्प्युटरमा इमेल मार्फत भाइरस पठाउने कर्यहरु। Internet Time Theft : आर्काको इन्टरनेटको Username र Password पत्ता लगाई अनाधिकृत रुपबाट प्रयोग गर्ने जस्ता कृयाकलापहरु ।
संचालक,व्यवस्थापन,सचिव वा अन्य जिम्मेवार व्यक्तिको सहमतिमा, जानकारी वा लापरवाही कारणबाट भएको प्रमाणित भएमा संगठित सस्था र संगठित सस्थाको संचालक, व्यवस्थापक, सचिव वा अन्य जिम्मेवार व्यक्तिले गरेको मानिने।
दफा ५८ :  अन्य सजाय : रु ५०,०००/- सम्म जरिवाना वा ६ महिनासम्म कैद वा दुबै सजाय । दफा ५९ : प्रचलित कानुन बमोजिम सजाय गर्ने बाधा नपुग्ने : यस एन अन्तर्गत कसुर ठहरिने काम अन्य वाधा नपुग्ने : यस ऎन अन्तर्गत कसुर ठहरिने
रहेछ भने त्यस्तो कसुर उपर छुट्टै कारवाही चलाई सजाय गर्न यस ऎनले बाधा पुर्याएको मानिने छैन। नेपालमा हालसम्म देखिएका साईबर अपराधका प्रकृतिहरु
“बिधुतिय कारोबार ऎन २०६३” ले प्रकाशन गर्न नहुने भनिएका सामाग्रीहरुको प्रकाशन। ईमेल मार्फत जथाभाबी धम्की दिने तथा नगद माग गर्ने। सामाजिक संजालमा अन्य व्यक्तिको नाम तथा तस्बीर प्रयोग गरेर, प्रोफ़ाईल पेज खोलेर बेइज्जत गर्ने तथा दुख दिने। बिभिन्न किसिमका नग्न तस्बीरमा व्यक्तिको मुहार जोडी इन्टरनेटमा राख्ने। मोबाईल मार्फत धम्कीपुर्णे एस.एम.एस पठाउने तथा एस.एम.एस मार्फत जुवा, लट्री संचालन गर्ने। सरकारी तथा अन्य सस्थाहरुको Website Hackingगर्ने। By the Cyberheadline dot com
श्रोत – केन्द्रीय अनुसन्धान ब्युरो (CIB), नेपाल
","January 20, 2017"
https://np.ictframe.com/impact-of-covid-19-on-journalism-in-nepal/,सूचना प्रविधि र संचारकर्मी विषयक अन्तरक्रिया सम्पन्न,"२० भदौ २०७८, काठमाडौं ।
कम्प्युटर एशोसिएन नेपाल महांसंघले “कोभिड १९ मा सूचना प्रविधि र संचारकर्मीको भूमिका” विषयक अन्तरक्रिया कार्यक्रम शुक्रबार सम्पन्न गरेको छ ।
क्यान महासंघको वुमेन इन आइसिटी र आइसिटी यूथ इम्पावरमेन्ट समितिद्वारा आयोजित उक्त कार्यक्रम काठमाण्डौको मैतीदेवीस्थित सनवे ईन्टरनेशनल बिजनेस स्कूलमा सम्पन्न भएको हो ।
पत्रकार महिलाहरुको लागि आयोजित कार्यक्रममा वरिष्ठ महिला संचारकर्मी एवं मिडिया एड्भोकेसी ग्रुपकी कार्यकारी निर्देशक बबिता बस्नेत र साउथ एसिया वुमेन इन मिडियाकी अध्यक्ष तथा सञ्चारिका समूहकी पूर्व अध्यक्ष निर्मला शर्मा प्रमुख श्रोत व्यक्तिको रुपमा रहनुभएको थियो ।
कार्यक्रममा क्यान महासंघका अध्यक्ष नवराज कुँवरले हरेक संकट र महामारीको सामनापछि मानिसले आफ्नो कार्यशैलीमा परिमार्जन गर्ने गरेको दृष्टान्त रहेको बताउनुभयो । कोरोना भाइरसले विश्वव्यापी महामारीको रुप लिएपछि नेपाली पत्रकारको समाचार संप्रेषण गर्ने शैलीमा उल्लेखनीय परिवर्तन आएको तथा पत्रकारहरुले कोभिड १९ को समयमा घरवाटै समाचार संप्रेषण गर्नु पर्नाका कारण केहि नवप्रवर्तनका उदाहरणहरु पनि देखिएको बताउनु भयो ।
कुंवरले अधिकांश नेपाली सञ्चार माध्यमले डिजिटल प्रविधिको बृहतर प्रयोग गर्न थालेको, सोहि क्रममा सामाजिक सञ्जालको भरपुर प्रयोग भएको, संचार माध्यमहरुमा प्राविधिक रुपान्तर हुँदा नेपालमा अनलाइन मिडिया नवप्रवर्तन क्षेत्रको रुपमा विकास भएको साथै लकडाउनको अवधिमा नेपाली पत्रकारले ‘मोबाइल जर्नालिज्म’ अझ सिकेको र मोबाइलबाट समाचारलाई चाहिने सामग्री कसरी संकलन गर्ने भन्नेकुरामा वढि ध्यान दिइएको बताउनुभयो ।
जसका कारण कोभिड १९ महामारीले नेपाली मिडियामा नवप्रवर्तन अथवा इन्नेभेसन नै ल्याईदिएको उंहाको भनाई थियो । विश्वमा जस्तै नेपालमा पनि कोभिड १९ पछि समाचार कन्टेन्ट र शैलीका साथै संचार माध्यममा मल्टीमिडिया र प्रविधिको प्रयोग र अडियन्स इन्गेजमेन्ट एवं पाठक केन्द्रित प्रकाशनलाई बढि महत्व दिइएको उहांले बताउनुभयो ।
आजको समाज सुचना तथा संचार प्रविधि एवं यससंगै जोडिएको विभिन्न स्वरुपको संचार माध्यमबाट अछुतो रहन नसक्ने बताउंदै  क्यान महासंघका महासचिव नारायण थापाले कार्यक्रमको शुरुवात गर्ने क्रममा नेपालमा सुचना तथा संचार प्रविधिको विस्तार र विकाशमा क्यान महासंघले खेलेको भुमिका स्मरण गर्दै संचार्कर्मीहरुसंगको साझेदारी तथा नियमित अन्तरक्रिया कार्यक्रमहरुले देशमा सुचना तथा संचार प्रविधिको सदुपयोगमा मद्दत पुग्ने कुरा बताउनु भएको थियो ।
वरिष्ठ संचारकर्मी तथा मिडिया एड्भोकेसी ग्रुपकी कार्यकारी निर्देशक बबिता बस्नेतले महिला पत्रकारहरुमा कोभिड १९ ले ल्याएको असर, चुनौती र भूमिकाका बारेमा बताउँदै प्रविधिमा महिलाहरुको सहभागिता कम रहेकोमा कोभिड १९ का कारण सूचना प्रविधिको प्रयोग र विस्तारमा भएको बृद्धिसंगै महिलाहरुले पनि यसबाट लाभान्वित हुने अवसर पाएको बताउनुभयो । सोहि अवसरमा बस्नेतले मिडिया एड्भोकेसी ग्रुपले हालै प्रकाशित गरेको “महिला पत्रकारमा कोभिड १९ को असर” पुस्तक प्रकासनको क्रममा यस सम्बन्धि गरेको खोज र प्राप्त तथ्यांङ्कहरु स्मरण गर्नुभयो ।
सञ्चारिका समूहकी पूर्व अध्यक्ष निर्मला शर्माले सूचना प्रविधिको विकास सँगै चुनौतीहरु पनि थपिएको उल्लेख गर्नु भयो । उंहाले सूचनाको श्रोतको स्तर र सही सूचना पाउने नागरिकको हकमा महामारीको समयमा बृद्धि भए पनि प्रविधिले विश्वसनीयता बढाउन भने नसकेको बताउनुभयो । सूचना प्रविधिको सही सदुपयोगले सूचना सम्प्रेषण गर्न सजिलो र सही सूचना प्रेषित हुनेमा भने दुईमत नरहेको उहाँको कथन थियो ।
अन्तरक्रिया कार्यक्रको प्रायोजक संस्था सनवे ईन्टरनेशनल बिजनेस स्कूलका संयोजक मनिष महर्जनले इन्टरनेट अफ थिङ्गस को विषयमा प्रकाश पार्नु भएको थियो । अन्तरक्रिया कार्यक्रममा विभिन्न सञ्चार माध्यमबाट उपस्थित सञ्चारकर्मीहरुले श्रोत ब्यक्तिहरुसंग कोभिड १९, सुचना प्रविधिको सहि प्रयोग तथा यसका निम्ति संचारकर्मीको भूमिकाका सम्बन्धमा अन्तर्क्रिया गरेका थिए ।
","September 5, 2021"
https://np.ictframe.com/can-infotech-inassociation-with-imepay/,क्यान इन्फोटेक २०२२ को असी प्रतिशत स्टल बुकिङ्ग,"५ चैत २०७८, काठमाडौं ।
इन एसोसियसन विथ एससिटी स्मार्ट क्यु आर को असी प्रतिशत स्टल बुकिङ्ग पुरा भएको छ ।
सूचना तथा संचार प्रविधि र मनोरञ्जनसम्बन्धी देशको एकमात्र प्रदर्शनीको यो २७ औं संस्करण यसअघि कोविड १९ तथा सोहिसम्बन्धि नेपाल सरकारका निर्णयहरुलाई ध्यानमा राख्दै २ पटक स्थगित भएको एवं विगतमा सबै प्रदेशमा आयोजना हुने प्रदर्शनी यो पटक काठमाण्डौंमा मात्र हुने भएको छ ।
गत वर्ष प्रदर्शनी आयोजना हुन नसकेका कारण पनि यो पटक प्रदर्शकहरु एवं सम्बन्धित सरोकारवालाहरुमा उत्साह देखिएको छ ।
यो पटकको इन्फोटेकमा ब्राण्डिङ, आइसिटी एक्ससरिज, गेम पार्लर, प्रडक्ट लञ्चिङ, रोबोटिक्स, इ–वेष्ट म्यानेजमेण्ट, वाइफाइ, इण्टरनेट, लर्निङ सेन्टर, देशभित्रका स्टार्टअप, मोवाइल, आइटी कलेज र नवीनतम सोचमा आधारित रहेर सुचना प्रविधिको क्षेत्रमा अध्ययनरत बिद्यार्थीद्वारा निर्मित प्रोजेक्ट तथा रोजगार केन्द्र मुख्य आकर्षण हुने देखिएको छ ।
स्टल बुकिङ्गका आधारमा प्रदर्शकहरुले विश्व बजारमा हालसालै आएका एवं उपलब्ध नवीनतम प्रविधीका साथसाथै अपरेटिङ सिस्टम सफ्टवेयर, नेटवर्किङ सोल्युशन, मोबाइल फोन तथा एक्सेसरिज, इलेक्ट्रिकल तथा इलेक्ट्रोनिक्स, सेक्युरिटि सोल्युशन, सोलार पावर सिस्टम, इन्भर्टर, युपीएस, ल्यापटप तथा डेस्कटप कम्प्युटर, प्रिण्टर, पावर सिस्टम, कम्प्युटर एक्सेसरिज, एण्टिभाइरस सफ्टवेयर, बैंकिङ सोल्युशन, सीसीटीभी र हार्ड डिस्क जस्ता उत्पादनहरुका पछिला संस्करणहरु प्रदर्शनीमा राख्ने बताएका छन् ।
त्यसैगरी, आर्टी्फिसियल ईन्टेलिजेन्स सम्बन्धि जानकारी, सुचना प्रविधिमा आधारित कलेज, बैंक, बीमा तथा लेखा सम्बन्धी सफ्टवेयर, सरकारी क्षेत्रमा प्रयोगमा आएका तथा आउने सफ्टवेयर, सेल्फ लर्निङ सफट्वेयर तथा ट्युटोरियल आदि पनि प्रर्दशनीमा रहने गरि प्रदर्शकहरुले तयारी गरेका छन ।
२७ औं क्यान इन्फोटेकको शीर्ष प्रायोजन आइएमइ पे, एसोसिएट प्रायोजकमा एससिटी स्मार्ट क्यु आर तथा टिकट पार्टनरमा आइएमइ पेले प्रायोजन गरेको छ भने प्लाटिनम प्रायोजन वर्ल्डलिङ्क कम्युनिकेसन डायमण्ड प्रायोजन डिस होम फाइवरनेट, सिल्भर प्रायोजनमा एस पावर, नमस्ते पे, डिजिकम र ब्रोडवे इन्फोसिसले गरेको छ भने इन्नोवेसन पार्टनर सनवे बिजनेस सकूल, एकेडेमिक पार्टनर सफ्टवेरिका कलेज, डिजिटल डिस्प्ले पार्टनर अल्ट्रा लेड, भर्चुअल प्रदर्शनी पार्टनर मण्डला सिस्टम, फुड एण्ड बेभरेज पार्टनर रेवान रहेको उक्त प्रदर्शनीलाई संचार तथा सुचना प्रविधी मन्त्रालय, सूचना प्रविधी विभाग, नेपाल दुरसंचार प्राधिकरण, नेपाल उद्योग वाणिज्य महासंघ, नेपाल उद्योग परिसंघ, नेपाल चेम्बर अफ कमर्स, सुविसु केवलनेट, भायानेट, नेपाल मोवाइल डिस्ट्रिव्युटर एसोसियसनको तथा WITSA एवं ASOCIO जस्ता अन्तराष्ट्रिय संस्था को पनि सहयोग रहेको छ ।
नेपालमा सूचना तथा सञ्चार प्रविधि (आईसीटी) बारे चेतना बढाउन, उद्योग तथा उद्यमीको आवश्यकता थाहा पाउन र त्यसका लागि चाहिने सहयोग दिलाउन सन १९९५ देखि बर्षेनी आयोजना हुदैं आएको क्यान इन्फोटेकको २७ औं संस्करण ६ दिन सम्म संचालन हुने गरी २०७९ साल वैशाख ७ गतेदेखि १२ गतेसम्म आयोजना गरिन लागेको हो ।
यसले व्यवसायी तथा ग्राहकका लागि अन्तक्रियाको एक प्लाटफर्म सिर्जना गर्नेछ । प्रर्दशनीलाई व्यवसायीहरूले व्यापार विस्तारका साथै नयाँ–नयाँ प्रविधिको प्रदर्शनी गर्ने थलोका रूपमा उपयोग गर्न सक्नेछन् भने अवलोकनकर्ताले एकै थलोमा सूचना तथा सञ्चार प्रविधिका नौला प्रविधि र उपकरणको अवलोकन तथा खरिद गर्न पाउनेछन् ।
","March 19, 2022"
https://np.ictframe.com/a-new-era-of-galaxy-ai-is-coming-heres-a-glimpse/,ग्यालेक्सी ए आइ को नयाँ युग शुरु हुँदैछ !,"१३ मंसिर, काठमाडौँ।
इन्टरनेट तपाईंको औंलामा, क्यामरा तपाईंको खल्तीमा, र अब आर्टिफिसियल इन्टेलिजेन्स (ए आइ) ले सुधार्दै गरेको तपाईंको दैनिक जीवन ।
सामसङ ग्यालेक्सीले इन्टरनेटको पहँुचलाई सहज गरी क्यामरालाई सञ्चारको माध्यम बनाइदिएको छ जुन बिना हामी बाँच्नै नसक्ने भइसकेका छौैं ।
अहिले सबैको आँखा ए आइ मा केन्द्रित भएपनि यसको केही खास विशेषताहरु अझैसम्म मोबाइल प्रविधिमा आइसकेका छैनन् । ग्यालेक्सी त्यसलाई बदल्ने तयारीमा छ ।
सबैलाई सबै ठाऊँमा, सशक्त बनाउने गरी निर्माण गरिएको ग्यालेक्सी ए आइ तपाईंको फोनको एक विश्वव्यापी इन्टेलिजेन्स हो, जुन यसभन्दा अघि तपाईंले कहिल्यै देख्नु भएको छैन । ती सबै ठाऊँहरुमा जहाँ यसको बढी महत्व छ– अवरोधरहित सञ्चारदेखि, सहज उत्पादकत्वसम्म, असीमित सिर्जनशीलतासम्म– हामी नयाँ सम्भावनाहरु उघार्दैछौं ।
ग्यालेक्सी ए आइ मा दुइ किसिमका ए आइ प्रविद्घि समावेश छ । सामसङद्वारा विकास गरिएको डिभाइस ए आइ र अरु समान विचारधाराका औद्योगीक अग्रणीहरुका साथ हाम्रो खुल्ला सहकार्यहरुबाट सक्षम गरिएका क्लाउडमा आधारित ए आइ, दुवैद्वारा संचालन हुने एक वृहत् मोबाइल ए आइ अनुभव हो ।
यसले ग्यालेक्सी सुरक्षा र गोपनीयतामा तपाईंले पाउनु हुने विश्वसनीयताका साथ तपाईंको हरेक दिनको मोबाइलसँगको अनुभवलाई परिवर्तन गरिदिनेछ ।
ग्यालेक्सी ए आइ को फाइदाहरु के कस्तो छ भनि हेर्दा हामीले यसको एउटा मुख्य विशेषता “फोन कल” लाई उदाहरणको रुपमा लिन सक्छौं ।
एआइ लाइभ ट्रान्सलेट कलले चाँडै नै प्रयोगकर्ताहरुलाई जति बेला आवश्यक पर्यो त्यति नै बेला आफ्नो पर्सनल ट्रान्सलेटर उपलब्ध गराउनेछ ।
किनभनें यो ग्यालेक्सी डिभाइसकै कलसँग एकीकृत गरिएको छ, यसले गर्दा तेस्रो पक्षको एप चलाइरहन पर्ने झँझट रहँदैन । अडियो र टेक्स्ट तपाईंले बोल्नु र लेख्नु भएकै समयमा नै अरु भाषामा अनुवाद भएर आउने छ ।
यो ग्यालेक्सी ए आइ डिभाइसमा नै भएको हुँदा, यसले तपाइको गोप्य वार्तालापहरु तपाईंको फोनमा नै सिमित रहनेछ ।
आउँदो वर्षको शुरुमा ग्यालेक्सी ए आइले हामीलाई एउटा त्यस्तो संसारमा ल्याउनेछ जहाँ सामाजिक सञ्चारका अवरोधहरु तोडिनेछन्, र सञ्चार पहिले भन्दा अझै सहज र अझ बढी रचनात्मक हुनेछ ।
यसरी ए आइ ले हाम्रो जीवनमा ठूलो परिवर्तन ल्याउनेछ ।
“मोबाइल प्रविधिसंग विश्वभरका मानिसहरुका लागि सञ्चार, सिर्जनशीलता, उत्पादकत्व र थप सक्षम बनाउने अतुलनीय शक्ति छ, तर आजसम्म, हामीले मोबाइल ए आइलाई वास्तविक रुपमा अर्थपूर्ण तरिकाबाट उपयोग गरिएको देखेका छैनौं ।” इभिपि र अनुसन्धान तथा विकास प्रमुख, वाङजुङ चोइले भन्नु भयो । “ग्यालेक्सी ए आइ हाम्रो आजसम्म कैे सबैभन्दा वृहत्तर इन्टेलिजेन्स हो जसले हाम्रो फोनको परिभाषा नै बदलिदिनेछ ।”
यो ग्यालेक्सी ए आइ को एउटा सानो झलक मात्र हो । अब मोबाइल ए आइको नयाँ युगको सुरुवातको लागि तयार रहनुहोस् ।
","November 29, 2023"
https://ictsamachar.com/news/diyo-ai-chatbot-triumph-transforming-communication-in-nepal-through-ai-innovation/,दियो एआई च्याटबट : एआई इनोभेसन मार्फत नेपाली सञ्चार शैलीमा परिवर्तन ल्याउँदै,"संसारमा सबैभन्दा बढी विवेकी प्राणी को होला ? धेरैको स्वाभाविक उत्तर ‘मानिस’ नै हुने गर्छ । हुन पनि मानिसको दिमाग यति तीक्ष्ण छ कि, कल्पनै गर्न नसकिएका आविष्कार सम्भव गराइदिएको छ । यतिसम्म कि अब आफ्नोभन्दा चतुर दिमाग भएका रोबोटहरु बनाउनु यो जमानामा अचम्म रहेन ।
आममानिसले जस्तै व्यवहार र प्रतिक्रिया गर्ने बौद्धिक मेसिनहरुको संसारभर प्रयोग भइरहेको छ । यस्ता मेशिनलाई हामी आर्टिफिसियल इन्टेलिजेन्सको नामले चिन्ने गर्दछौँ । यस्ता मेसिनलाई ‘नयाँ पुस्ताका मानिस’ पनि भन्ने गरिन्छ ।
आज माइक्रोसफ्ट, गुगल, फेसबुक, एप्पल, आइबिएमजस्ता प्रविधिका हस्तीहरु आर्टिफिसियल इन्टेलिजेन्सको माध्यमबाट आश्चर्यजनक छलाङ मार्न सफल भएका छन् । तपाईंले ड्राइभरबिनाको कारको समाचार त पक्कै सुन्नुभएको होला त्यस्तै एआइकै कारणले पाइलटबिनै जहाज उड्ने प्रविधिको विकाससमेत भइसकेको छ । यी सबै उपलब्धि सूचना प्रविधि र कम्प्युटर विज्ञानको पछिल्लो चमत्कार आर्टिफिसियल इन्टेलिजेन्स (एआई) र मेसिन लर्निङका कारण सम्भव भएका हुन् ।
आजकाल आर्टिफिसियल इन्टेलिजेन्समा आधारित टेक्नोलोजीले मानिसका लागि धेरै कामहरू सजिलो बनाइदिएको छ । कविता लेख्नदेखि लिएर जागिर पाउन तथा उत्कृष्ट बायोडाटा तयार गर्नेसम्म, आर्टिफिसियल इन्टेलिजेन्सले हरेक काममा ठूलो सहयोगको रूपमा काम गरिरहेको छ ।
विश्वव्यापी जल्दोबल्दो विषय बनेको डिजिटल भविष्य आर्टिफिसियल इन्टेलिजेन्सबाट नेपाल पनि अछुतो रहने कुरा आएन । यही एआइको महत्वलाई बुझेरदियो एआई टेक्नोलोजी प्रालिसुरु भएको हो । २०७७ सालमा सुरु भएकोदियो डट एआइआर्टिफिसियल इन्टेलिजेन्स प्रविधिमा काम गर्ने कम्पनी हो । दियो एआईले विशेष गरी अहिले एआई प्रविधिमा आधारित च्याटबटमा काम गरिरहेको छ ।
दियो एआई टेक्नोलोजी प्रालि
दियो डट एआइ
कम्पनीले मल्टी ल्याङ्वेज सपोर्ट, अटोमेट रेस्पोन्स, ओम्नी च्यानल इन्टिग्रेसन र सञ्चालनलाई प्रभावकारी बनाउने सुविधासहितको च्याटबट बनाउँदै आएको छ । कोभिडको त्रासपूर्ण समयमा कोभिड १९ को बारेमा थुप्रै गलत जानकारीहरु फैलिरहेका थिए । यस्तो समयमा कुराकानी मार्फतनै सही जानकारी उपलब्ध गराउनका लागि नेपालमा पाँच जना वैज्ञानिकहरु खट्टिए । यहीँबाट ‘गोलु’को जन्म भयो र कम्पनीले बृहत रुपमानै च्याटबट क्षेत्रमा काम गर्न सुरु गर्याे ।
दियो एआइका कन्भरसेस्नल एआइ इन्जिनियर सुप्रिया खड्काले दियो एआइले उद्यम, सर्वेक्षण, व्यवसाय तथा सरकारका लागि च्याटबट बनाउनका लागि काम गर्ने गरेको बताइन् । दियो एआईले तयार पारेका च्याटबट विभिन्न सरकारी निकायदेखि निजी संस्थाहरूले समेत प्रयोग गरिरहेका छन् ।
‘दियो एआइको च्याटबट ललितपुर महानगरपालिका र बुुटवल उपमहानगरपालिकाले प्रयोग गरिरहेको छ ।’ खड्का बताउँछिन् । यसैगरी कम्पनीले सामाजिक कार्यका लागि पनि च्याटबट बनाउँदै आएको छ । ‘सेक्सुुअल हेल्थ (Sexual Health) सम्बन्धि च्याटबट, सेफ एबोरसन (Safe Abortion), मेन्स्ट्रुअल हेल्थ (Menstrual Health) सम्बन्धि च्याटबट, कोभिडको सत्यतथ्य जानकारी दिने च्याटबट बनाउने जस्तो पाटोमा कम्पनीले काम गरिरहेको छ । ’ खड्काले बताइन् ।
दियो एआईले स्थानीय तहका लागि मुना च्याटबट बनाएको छ भने मनोरञ्जन, क्विज, जोक, राशिफल लगायतका लागि गोलु च्याटबट तयार पारेको छ । यस बाहेक कम्पनीले व्यवसायहरूको आवश्यकता अनुसार च्याटबट निर्माण समेत गर्दै आएको छ ।
च्याटजीपीटीले विश्वव्यापी रुपमा तहल्का मच्चाइरहँदा नेपालकै लागि निश्चित च्याटबट हुनु पनि एकदमै आवश्यक रहेको छ । धेरै कम्पनीहरुले आआफ्नै च्याटबट सुरु गरेता पनि सही तरिकाले अन्र्तक्रिया गर्न सक्ने गुण केही च्याटबटमा मात्रै रहेको छ ।
यही कारणले स्थानीय रुपमै नेपाली लगायत बहुभाषी च्याटबट बनाउने कम्पनी हो दियो एआइ । कम्पनीले बनाएको च्याटबट ३० हजार बढि प्रयोगकर्ताहरुले प्रयोग गरिरहेको खड्काको ठहर छ । नेपाली भाषामा सञ्चार गर्न डिजाइन गरिएको, गोलु तपाईलाई मनोरञ्जन, जानकारी र सहयोग गर्ने गर्दछ ।
गोलुको निर्माण वैज्ञानिकहरू विशेष खनाल, आजाद छतकुली, दण्डपाणि पौडेल, विनोद भट्टराई र सुमनराज विष्टले गरेका हुन् । गोलुका साथ, तपाईं अन्तरक्रियात्मक क्विज, राशिफल तथा मनोरञ्जनात्मक चुटकिलाहरूको आनन्द लिन सक्नुहुन्छ र नवीनतम समाचारहरूसँग अपडेट रहन सक्नुहुन्छ । गोलु नेपाली प्रयोगकर्ताहरूका लागि व्यक्तिगत र आकर्षक अनुभव सुनिश्चित गर्दै नेपाली भाषामा सञ्चार गर्न डिजाइन गरिएको हो ।
नेपाली भाषा च्याटबोटमा दियो एआइका च्याटबट शीर्ष स्थानमा आउने कम्पनको दाबी छ । यस च्याटबटले देवनागरी र रोमनकृत लिपिहरूलाई सपोर्ट गर्छ ।
यसैगरी संयुक्त राष्ट्र विकास कार्यक्रम (यूएनडीपी)सँग सहकार्य गरी सुरु भएको मुना च्याटबोटले स्थानीय सरकारले प्रदान गर्ने सेवाहरूको बारेमा नागरिकलाई सामान्य जानकारी प्रदान गर्दछ ।
हालका वर्षहरूमा हाम्रो स्वास्थ्यमा महत्त्वपूर्ण प्रभाव पारेको रोग डेंगु र कोभिड १९ जस्ता समसामयिक समस्याहरूको बारेमा जानकारी प्रदान गर्ने काम पनि मुना च्याटबटले गर्छ ।
मुनासँग, नागरिकहरूले आफूले सामना गरिरहेको कुराहरुको बारेमा गुनासो गर्न वा असन्तुष्टि व्यक्त गर्न सक्छन् ( जस्तै ट्राफिक, सार्वजनिक फोहोर फाल्ने, सडक ) आदिसँग सम्बन्धित समस्याहरु बताउन सक्छन् ।व्यवसायको माग अनुसार कम्पनीले निःशुल्क निड बेस्ड एनालाइसिस गरेर कुनै पनि व्यवसायका लागि कस्तो च्याटबट आवश्यक छ भनेर मुल्यांकन गर्ने गर्दछ । खड्का बताउँछिन्, ‘सरकारी वा निजी क्षेत्रका लागि हामीले च्याटबट बनाउँदा उहाँहरुको मागसँग ठ्याक्कै मिल्ने च्याटबट मूूल्यांकन गरेर बनाउने गर्दछौँ ।’
दियो एआइ आइसिटी अवार्ड २०२३ को स्टार्टअप आइसटी अवार्ड विधा अन्र्तगत उत्कृष्ट पाँच स्टार्टअपमा पर्न सफल भएको छ । कम्पनीलाई भोट गर्नका लागि सर्वप्रथम हाम्रो पात्रो एप डाउनलोड गर्नुहोस् । यहाँबाट हाम्रो पेमा गई भोटिङमा क्लिक गर्नुहोस् र आइसिटी अवार्ड छनौट गर्नुहोस् ।
अब अवार्डको विधा छानेर स्टार्टअप आइसटी अवार्ड २०२३ अप्सनमा जानुहोस् । त्यहाँ पुगेर तपाईले दियो एआइलाई भोट गरी डिसेम्बर २२, २०२३ मा हुन गइरहेकोआइसिटी अवार्ड २०२३को ग्राण्ड फिनालेमा विजयी बनाउन सक्नुहुनेछ ।
आइसिटी अवार्ड २०२३
# Startup
# Diyo AI
","शुक्रबार, १ मंसिर, २०८०"
https://ictsamachar.com/news-details/11170/2022-05-12,"नयाँ बानेश्वोरमा फ्युज्मेसिन्सको केन्द्रिय कार्यालय उद्घाटन, एआइ प्रविधिमा विश्वस्तरीय सेवा र प्रडक्टमा केन्द्रित हुने","फ्युजमेशिनले काठमाडौँमा नयाँ अफिसको उद्घाटन गरेको छ । कम्पनीले देवकोटा सडक, नयाँ बानेश्वरमा नयाँ अफिसको सुचारु गरेको हो । कार्यक्रममा नेपालका लागि अमेरिकाको राजदूत र्यान्डी बेरीले अध्यक्षको भूमिका निर्वाह गरेका थिए ।
उद्घाटन कार्यक्रममा फ्युजमेशिनका कर्मचारी, नेपाल र अन्तर्राष्ट्रिय संघसंस्था र विश्वविद्यालयका विशिष्ट व्यक्तिहरूको सहभागीता रहेको थियो ।
उद्घाटन कार्यक्रमको सुरुवात राजदूत बेरीले रिबन काटेर गरेका थिए । त्यस्तै कार्यक्रममा फ्युजमेशिनका संस्थापक तथा सिईओ डा. समिर मास्के, डोल्मा इम्प्याक्ट फण्डका सिईओ तथा संस्थापक टिम गोचर, आइएमई ग्रुपका सहसंस्थापक तथा प्रबन्ध निर्देशक हेमराज ढकाल र बिजनेश अक्सिजनका अध्यक्ष तथा सिईओ सिद्धान्त पाण्डेले प्रेजेन्टेशन दिएका थिए ।
एक दशक अघि सानो टिमबाट सुरु गरेको कम्पनीमा अहिले ३०० बढि कर्मचारी रहेको र नयाँ ठाउँमा कर्मचारीहरुले थप ऊर्जाले काम गर्ने विश्वास बोकेको मास्केले बताए । टिमले गुणस्तरीय एआई प्रशिक्षण प्रदान गरिरहेको पनि उनले बताए ।
","बिहिबार, २९ बैशाख, २०७९"
https://ictsamachar.com/news/fusemachines-ai-fellowship-2024/,"पूर्ण छात्रवृत्तिसहित फ्युजमेसिनले घोषणा गर्‍यो एआई फेलोशिप, यसरी दिनुहोस् आवेदन","फ्यूजमेसिन इन्कले नेपालका लागि फ्यूजमेसिन एआइ फेलोशिप २०२४ को आवेदन खुला गरेको छ । एआई र डेटा साइन्समा काम गर्ने दक्ष जनशक्ति उत्पादन गर्ने लक्ष्यका साथ फ्यूजमेसिन एआइ फेलोशिपको आवेदन खुला गरेको हो ।
प्रमुख अमेरिकी विश्वविद्यालयका संकाय तथा एआई उद्योग विशेषज्ञहरूबाट डिजाइन गरिएको फेलोशिप माइक्रोडिग्री कार्यक्रम हो । प्रोग्रामिङ, गणित, कम्प्युटर विज्ञान र सफ्टवेयर डेभलपमेन्ट पृष्ठभूमि भएका आईटी विद्यार्थी, प्रोफेसनल र इच्छुकहरूलाई अप स्किल गर्न फेलोशिप ल्याएको फ्युजमेसिन्सले जनाएको छ ।
यसमा आवेदन दिएर छनौट हुनेले फेलोशिपमा सहभागी हुन पूर्ण छात्रवृत्ति पाउने छन् । विगत केही वर्षदेखि फ्युजमेसिन्सले एआइ फेलोशिप कार्यक्रम सञ्चालन गर्दै आएको छ ।
प्रत्येक वर्ष एआई फेलोशिप कार्यक्रमका लागि बढ्दो उत्साह देखेर आश्चर्यमा परेको फ्युजमेसिन्सका सीईओ र संस्थापक समीर मास्केले  बताए ।
सन् २०१७ देखि सुरू भएको फ्यूजमेसिन एआइ फेलोशिप कार्यक्रमले गुणस्तरीय एआइ शिक्षा अवसरहरूमार्फत १२ देशहरूमा ८०० भन्दा बढी फेलोहरूलाई सफलतापूर्वक तालिम दिएको छ । यदी तपाई पनि यस वर्षको एआई फेलोशिपमा आवेदन दिन चाहनुहुन्छ भनेयहाँ क्लिकगरी आवेदन दिन तथा यस बारे थप बुझ्न सक्नुहुनेछ ।
यहाँ क्लिक
फ्युजमेसिन्सका दक्षिण एशिया प्रमुख पराग श्रेष्ठले एआई फेलोशिप कार्यक्रमले एआईको पहुँच वृद्धि गर्न र यस क्षेत्रका लागि आवश्यक पर्ने दक्ष जनशक्ति उत्पादन गर्न सघाउने जानकारी दिए ।
फेलोशिपमा एआई, मेसिन लर्निङ र डीप लर्निङ, गणित, प्रोग्रामिङ लगायत विस्तृत रूपमा सिक्ने छन् । यसमा धेरैजसो कोर्ष कन्टेन्ट अनलाइनबाटै सञ्चालन हुनेछ ।
यसले उपयुक्त एल्गोरिदम, पुस्तकालय, फ्रेमवर्क र अत्याधुनिक कम्प्युटर भिजन, न्याचुरल लैंग्वेज प्रोसेसिंग र जेनेरेटिभ एआई प्रविधिमा विविध चुनौतीको लागि प्रविधि छनौट गर्न र कार्यान्वयन गर्न सशक्त बनाउने कम्पनीको विश्वास छ ।
","सोमबार, २९ माघ, २०८०"
https://ictsamachar.com/news-details/12974/2023-02-01,बाइडुले मार्चमा च्याटजीपीटी जस्तै एआइ सार्वजनिक गर्ने,"चीनको सबैभन्दा ठूलो सर्च इन्जिनले मार्चमा च्याटजीपीटी जस्तै एआइ सार्वजनिक गर्ने भएको छ । चिनियाँ सर्च इन्जिन बाइडुले मार्चमा च्याटजीपीटी जस्तै एआइ सार्वजनिक गर्ने भएको हो । यो कम्पनीको मेसिन लर्निङ मोडेलमा आधारित हुनेछ ।
च्याटजीपीटी एक एआई च्याटबोट सिस्टम हो । यस प्रणालीलाई ओपनएआइले नोभेम्बरमा सार्वजनिक गरेको थियो । अहिलेसम्म कम्पनीमा १ बिलियन अमेरिकी डलरको लगानी गरिसकेको छ र आगामी दिनमा पनि १० बिलियन डलरको लगानी गर्ने योजनामा माइक्रोसफ्ट कार्यरत रहेको छ ।
बाइडुले आफू पहिलेदेखिनै यस्तै प्रविधिमा काम गर्न चाहिरहेको र अहिले यस्तो प्रविधिले धेरै लोकप्रियता पाइरहेकाले काम गर्न अझै उत्सुक रहेको जनाएको छ । गूगलले पनि च्याटजीपीटीलाई प्रतिस्पर्धीको रुपमा लिएको छ ।
गूगलले धेरैजस्तो समय प्रश्नहरुका लागि सुझावित जवाफ मात्रै दिने गर्दछ र त्योसँगै महत्वपूर्ण हुन सक्ने लिंकहरु देखाइदिने गर्दछ तर च्याटजिपीटीले एकदमै उचित तथा सटिक जवाफ दिने गर्दछ जसकारण प्रयोगकर्ताहरुले च्याटजीपीटीलाई गूगल भन्दा बढि रुचाउन थालेका छन् ।
","बुधबार, १८ माघ, २०७९"
https://ictsamachar.com/news/data-hub-provides-national-iceta-award-2024/,डेटा हबलाई नेशनल आइसिटी अवार्ड २०२४ (प्राइभेट सेक्टर) प्रदान,"नेसनल आइसिटी अवार्ड २०२४ (प्राइभेट सेक्टर) डेटा हब प्रालिले प्राप्त गरेको छ ।
नेशनल आईसीटी दिवसको अवसरमा सञ्चार तथा सूचना प्रविधि मन्त्रालयले डेटा हबलाई प्राईभेट तर्फको नेशनल आइसिटी अवार्ड २०२४ प्रदान गरेको हो ।
डेटा सेन्टर र क्लाउड सेवा प्रदायकको रूपमा देशको सूचना प्रविधिको क्षेत्रमा योगदान गर्ने कम्पनी डेटा हबलाई नेशनल आईसीटी अवार्ड प्रदान गरिको छ ।
डेटा हबले नेपालमै पहिलो पटक डेटा सेन्टर स्थापना गरि साना तथा ठूला कम्पनीलाई डेटा सेन्टर सेवा प्रदान गर्दै आएको छ ।
डेटा हब प्रालि, नेपालको अग्रणी डेटा सेन्टर तथा क्लाउड सेवा प्रदायक हो । निजी क्षेत्रको पहिलो डेटा सेन्टरको रूपमा सन् २०११ मा स्थापित डेटा हबको बुटवलमा डिजास्टर रिकभरी साइट रहेको छ ।
डेटा सेन्टरको क्षेत्रमा एक दशक बढी सेवा दिइसकेको कम्पनीले बैंक तथा वित्तीय संस्था, एनजीओ, आईएनजीओ, आईसीटी कम्पनी, ई–कमर्स, टेलिकम, हस्पिटल, फिनटेक, स्टार्टअप लगायत ७00 बढि साना तथा ठूला व्यवसायलाई आफ्नो सेवा उपलब्ध गराउँदै आएको छ ।
कम्पनीले गूगल, फेसबुक, अकामाई जस्ता विश्व प्रशिद्ध संस्थालाई पनि नेपालको लागि डेटा सेन्टर सुविधा प्रदान गर्दै आएको छ । क्लाउड सर्भिसको लागि अन्तराष्ट्रिय स्टान्डर्डको सेल्फ सर्भिस पोर्टल एति क्लाउड पनि सञ्चालनमा रहेको छ ।सन् २०१५ को भूकम्प, कोरोना महामारी जस्ता विपद्मा पनि निरन्तर सेवा प्रवाह गरेको डेटा हबले नेपालको डिजिटल अर्थतन्त्रमा महत्त्वपूर्ण योगदान दिदै आएको छ ।
सुरक्षाका लागि आईएसओ सर्टिफिकेट प्राप्त गरेको डेटा हबले पूर्वी नेपालमा समेत डेटा सेन्टर बनाउने योजना लिएको छ भने काठमाडौं र बुटवल र्याकको क्षमता बढाउँदै गएको छ । कम्पनीले ५० जना बढिलाई रोजगारी दिइरहेको छ ।
","बिहिबार, २० बैशाख, २०८१"
https://samachardainik.com/news-details/132245/2023-04-25,Title not found,"सञ्चार तथा सुचना प्रविधी दिवस २०२३
सञ्चार तथा सुचना प्रविधी दिवस क्षेत्रका लागि एउटा महत्त्वपूर्ण दिन हो, आइसिटी डे अर्थात मे २ । क्यान महासंघको अगुवाइमा विगत १० वर्षदेखि सुचना प्रविधी कार्यक्रमका साथ आइसिटी डे मनाउने गरिएको छ।
यसलाई सरकारी तवरले पनि व्यापक ढंगले मनाउन थालिएको छ। जुन एउटा स्वागतयोग्य कुरा हो। नेपालमा पहिलोपटक कम्प्युटर मे महिनाको पहिलो हप्तामा भित्रिएको तथा क्यान महासंघको स्थापना पनि मे महिनाको पहिलो हप्तामा नै भएको हुदाँ मे २ लाई राष्ट्रिय सञ्चार तथा सुचना प्रविधी दिवसका रूपमा मनाइँदै आएको छ। २ मेलाई आइसिटी डेका रूपमा मनाइने भए तापनि तथा आज २४ अप्रिलदेखि नै आइसिटी सप्ताह सुरु भइसकेको छ।
यो सप्ताहभरि नै आइसिटी सम्बद्ध संघसंस्थाले सञ्चार तथा सुचना प्रविधी जनचेतनामूलक सम्बन्धि कार्यक्रम सञ्चालन गर्दै आएका छन् ।  जुन मे २ का दिन व्यापक र भव्यताका साथ सम्पन्न हुँदै छ। यो दिनलाई अझ व्यापक बनाउन सम्मेलन, प्रभातफेरीलगायतका कार्यक्रम गरी राष्ट्रिय अन्तर्राष्ट्रियस्तरको बनाउने पहल भइरहेका छन् । राजधानीमा मात्रै होइन क्यान महासंघका प्रदेशरजिल्ला शाखाको समन्वयमा विभिन्न प्रदेश रजिल्लामा पनि ुआइसिटी डेु सम्बन्धी जनचेतनामूलक कार्यक्रमहरु हुने छन् ।
सञ्चार तथा सुचना प्रविधी दिवसको विकास र महत्व
प्रविधिको तीव्रतर विकासले सिंगो विश्व जगत अहिले हातको औँलामा सीमित बन्न पुगेको अवस्थामा विश्वमा आएको प्राविधिक क्रान्तिसँगै नेपालमा पनि प्रविधिले ठुलो फड्को मारेको देखिन्छ ।
विगतमा भालेको डाकोसँगै उठ्ने नेपाली समुदाय अहिले ‘अलार्म’ को सहायतामा उठछन् । दिनभर स्मार्टफोन, आइफोन, ल्यापटपरकम्प्युटर, ट्याब्लेट, फ्याब्लेटमा अभ्यस्त हुन्छन् । योसँगै सामाजिक सञ्जाल टिकटक, यूट्यूब,फेसबुक, भाइवर,  ट्विटर, ह्वाट्सअप, लिंक्डइन, इमेल र इन्टरनेटमा व्यस्त हुन्छौँ।
कुनै गेम खेल्नुपर्यो भने स्मार्ट एप्सको सहायता लिन्छौँ, तिथिमिति हेर्नुपर्यो अथवा कन्भर्ट गर्नुपर्यो भने एप्सकै सहायता लिन्छौँ। एकै क्लिकमा विश्वभरका भौगोलिक परिवेश र गतिविधि बुझ्न सक्छौँ । पछिल्लो समय अनलाइन सपिङ त सामान्य नै बनेको छ। त्यतिवेला लामो एन्टेना राखेर हेर्नुपर्ने टिभी अहिले डिजिटलमय बन्न पुगेको छ। अहिले अनलाइन बैंकिङ, अनलाइन टिकेटिङ, अनलाइन जब, अनलाइन मार्केटिङ, सोसियल मिडिया मार्केटिङ, अनलाइन एजुकेसन,अनलाइन हेल्थ लगायतको सुविधा भित्रिएको छ।
प्रविधिकेन्द्रित उत्पादनको त कुरा गरी साध्य छैन। अहिले एउटा स्मार्टफोनभित्र अनेक फाइदा लुकेका हुन्छन् । स्मार्टवाचबाट मुटुको धड्कन र प्रेसर जाँच्न सकिन्छ । फोटो खिच्न क्यामेराको जरुरी छैन । आँखामा लगाइएको चस्माबाटै फोटो खिच्न मिल्छ । ड्राइभरविना कार गुड्छ । घडीबाटै फोन गर्न मिल्छ । रोबोटबाट चमत्कारी कामहरू गर्न सकिन्छ। यसरी सूचना प्रविधि क्षेत्रले आमजनमानसको आधारभूत आवश्यकताका रूपमा विशेष भूमिका खेलिरहेको अवस्थामा यस राष्ट्रिय सञ्चार तथा सुचना प्रविधी दिवसको महत्त्व अझ बढी हुनेछ भन्ने हामीलाई लागेको छ ।
सञ्चार तथा सुचना प्रविधीको आर्थिक विकासमा योगदान
हुन त एक दिन दिवस मनाउँदैमा मुलुकमा प्रविधि क्षेत्रको कायापलट नै हुने होइन, तर समग्र प्रविधि क्षेत्रको विकास र मुलुकको समृद्धिका लागि यो एउटा कोसेढुंगा बन्ने कुरामा भने कुनै सन्देह छैन ।
यी र यस्ता कार्यक्रमले नै जनचेतना अभिवृद्धि तथा सर्वसाधारणको पहुचँ र विस्तारमा टेवा पुग्दछ । मुलुक समृद्धिको महत्त्वपूर्ण मेरुदण्ड बन्न पुगेको प्रविधि क्षेत्रलाई हरेक कोण र तवरबाट प्राथमिकताका साथ सदुपयोग गर्न सके आर्थिक विकासमा अझ धेरै योगदान पुर्याउने पक्का छ।
नेपाल कृषिप्रधान देश भए पनि पछिल्लो समय मुलुकको समग्र अर्थतन्त्रमा प्रविधि क्षेत्रको योगदान कृषि क्षेत्रको भन्दा प्रशंसायोग्य छ। जब कुनै क्षेत्रले मुलुकको अर्थतन्त्रमा दरिलो टेवा दिन्छ भने त्यसलाई सरकारले प्राथमिकतामा राखेर प्रोत्साहन गर्ने कि नगर्ने ? यो जल्दोबल्दो विषय हो। प्रविधि क्षेत्र अहिले जुन तहमा पुगेको छ त्यो निजी क्षेत्रको पहल र बलबुताले अघि बढिरहेको छ भन्दा अत्युक्ति नहोला।
यसमा सरकारले केही राहत दिने हो भने त्यसले राम्रो मलजलको काम गर्नेछ । आइसिटीको विकास नै मुलुकको विकास हो । अन्तर्राष्ट्रिय परिवेश नियाल्दा पनि यो कुरा घामजत्तिकै छर्ल ङ्ग हुन्छ । हुनतस् नेपालमा पनि यसलाई सबैले स्वीकार नै गरेका छन् । जस्तोसुकै कठिन काम पनि प्रविधिको प्रयोगबाट सहजै सम्पन्न गर्न सक्छौँ । अनलाइन, सोसियल मिडिया र डिजिटलाइजेसनको व्यापकताले मात्र समृद्ध मुलुकको परिकल्पना गर्न सक्छौँ । यस्ता क्षेत्रमा अब पछाडि फर्कन मिल्दैन ।
सञ्चार तथा सुचना प्रविधिमा सदुपयोग आवश्यक हरेक कुरामा जस्तै प्रविधि जगतमा पनि विकाससँग विकृति पनि देखिएका छन् । हरेक कुरामा सकारात्मक र नकारात्मक पाटो हुन्छन् । त्यो प्रयोग गर्ने व्यक्तिमा निर्भर रहने कुरा हुन् । कुन प्रविधि कसरी र केका लागि प्रयोग गर्ने भन्ने बुझेर मात्रै सदुपयोग गर्ने हो भने त्यसको नतिजा दुवै हातमा लड्डु साबित बन्छ । तर, प्रविधिको प्रयोगका नाममा दुरुपयोग गर्दा त्यसले आफ्नो मात्रै होइन, अरूको जीवनसमेत बर्बाद बनाइदिन्छ ।
प्रविधिको दुरुपयोग हुनुमा प्रयोगकर्ता स्वयंको ठूलो दोष देखिने गरेको छ । चेतनाको कमी, ख्यालठट्टा र सजगतामा बेवास्ताले गर्दा पनि प्रविधिको दुरुपयोग भइरहेका छन् । तर, स्मरणीय कुरा के हो भने प्रविधिको विकासका लागि नकारात्मक कुराहरूमा अड्केर बस्नुभन्दा पनि सकारात्मक कुराहरूलाई मनन गर्दै अघि बढ्नुपर्ने देखिन्छ ।
सञ्चार तथा सुचना प्रविधि क्षेत्र
बल्लतल्ल फस्टाउन लागेको सञ्चार तथा सुचना प्रविधि क्षेत्र, नीतिगत समस्या र अस्थिर राजनीतिका कारण खस्किन सक्छ। प्रविधि एउटा मात्रै यस्तो विषय हो जुन जति तीव्र गतिमा विकास हुन सक्यो, त्यति नै त्यस देशका जनताको जीवनस्तर र समग्र मुलुकको समृद्धि र विकास हुन्छ । तर, विडम्बना यो कुरा नीतिगत तहमा प्रभावकारी ढंगले लागू हुन सकेको छैन  । जसको प्रत्यक्ष असर मुलुकको विकासमा परिरहेको छ, तर यसको अझै हेक्का हुन सकेको छैन ।
यो कुराले नीतिगत तहमा स्थान पाउन नसक्दा प्रविधि क्षेत्रका दक्ष जनशक्तिहरू धमाधम बिदेसिइरहेका छन् । देशका लागि केही गर्छु भन्नेहरूका लागि समेत वातावरण बन्न सकेको छैन । लगानीको प्रत्याभूति दिन सकेको छैन, यो भन्दा विडम्बना के होला र ?
कम्प्युटर हार्डवेयर, सफ्टवेयर, कम्युनिकेसन तथा सोसियल मिडियाको भरपूर प्रयोग र सजकता आजको आवश्यकता हो । यसको विकास, विस्तार र प्रवद्र्धन अर्को महत्त्वपूर्ण कुरा हो । यसमा निजी क्षेत्रको पहल र प्रयासलाई सरकारले हातेमालो गर्न जरुरी छ। अर्को महत्त्वपूर्ण कुरा के पनि हो भने यस क्षेत्रमा आबद्ध दक्ष, अर्धदक्ष जनशक्ति तथा व्यवसायीहरूले अरूको मुख ताक्नेभन्दा पनि सरोकारवाला निकायहरूसँग सहकार्य र समन्वय गरी एकजुट भएर अघि बढ्न आवश्यक छ ।
विद्यालय तहदेखि नै विधार्थीहरुलाई सञ्चार तथा सुचना प्रविधीको आधारभूत ज्ञान, यसको पहुँच तथा असर, सञ्चार तथा सूचना प्रविधिका फाइदाहरू, यसको दुरुपयोगका सम्भावना तथा जोखिमहरूका साथै साइबर सुरक्षाका विषयमा सीप र शिक्षा प्रदान गर्नु अत्यावश्यक छ ।
अन्त्यमा यदि नेपाललाई सञ्चार तथा सुचना प्रविधीबाट समृध्दि ल्याउने हो भने प्रविधिको क्षेत्रमा लगानी गर्न अब ढिला गर्नु हुँदैन ।
–अधिकारी कम्प्युटर एशोसिएशन अफ नेपाल (क्यान) महासंघका महासचिव हुन् । उनले सुरक्षित सुचना प्रविधी, सुशासन र समृध्दि भन्ने मूल नाराका साथ सरकार र निजी क्षेत्रले संयुक्त रुपमा सञ्चार तथा सुचना प्रविधी दिवस मनाउन लागेको सन्दर्भमा व्यक्त गरेको विचार हो । हरेक वर्षको २ मेमा आइसिटी डे मनाइदै आएको छ। यो वर्षपनि सरकारले विभिन्न पाँच वटा विधामा आइसिटी अवार्ड प्रदान गर्ने निर्णय गरेको छ।
",Date not found
https://samachardainik.com/news-details/132245/mail-to,Title not found,"सञ्चार तथा सुचना प्रविधी दिवस २०२३
सञ्चार तथा सुचना प्रविधी दिवस क्षेत्रका लागि एउटा महत्त्वपूर्ण दिन हो, आइसिटी डे अर्थात मे २ । क्यान महासंघको अगुवाइमा विगत १० वर्षदेखि सुचना प्रविधी कार्यक्रमका साथ आइसिटी डे मनाउने गरिएको छ।
यसलाई सरकारी तवरले पनि व्यापक ढंगले मनाउन थालिएको छ। जुन एउटा स्वागतयोग्य कुरा हो। नेपालमा पहिलोपटक कम्प्युटर मे महिनाको पहिलो हप्तामा भित्रिएको तथा क्यान महासंघको स्थापना पनि मे महिनाको पहिलो हप्तामा नै भएको हुदाँ मे २ लाई राष्ट्रिय सञ्चार तथा सुचना प्रविधी दिवसका रूपमा मनाइँदै आएको छ। २ मेलाई आइसिटी डेका रूपमा मनाइने भए तापनि तथा आज २४ अप्रिलदेखि नै आइसिटी सप्ताह सुरु भइसकेको छ।
यो सप्ताहभरि नै आइसिटी सम्बद्ध संघसंस्थाले सञ्चार तथा सुचना प्रविधी जनचेतनामूलक सम्बन्धि कार्यक्रम सञ्चालन गर्दै आएका छन् ।  जुन मे २ का दिन व्यापक र भव्यताका साथ सम्पन्न हुँदै छ। यो दिनलाई अझ व्यापक बनाउन सम्मेलन, प्रभातफेरीलगायतका कार्यक्रम गरी राष्ट्रिय अन्तर्राष्ट्रियस्तरको बनाउने पहल भइरहेका छन् । राजधानीमा मात्रै होइन क्यान महासंघका प्रदेशरजिल्ला शाखाको समन्वयमा विभिन्न प्रदेश रजिल्लामा पनि ुआइसिटी डेु सम्बन्धी जनचेतनामूलक कार्यक्रमहरु हुने छन् ।
सञ्चार तथा सुचना प्रविधी दिवसको विकास र महत्व
प्रविधिको तीव्रतर विकासले सिंगो विश्व जगत अहिले हातको औँलामा सीमित बन्न पुगेको अवस्थामा विश्वमा आएको प्राविधिक क्रान्तिसँगै नेपालमा पनि प्रविधिले ठुलो फड्को मारेको देखिन्छ ।
विगतमा भालेको डाकोसँगै उठ्ने नेपाली समुदाय अहिले ‘अलार्म’ को सहायतामा उठछन् । दिनभर स्मार्टफोन, आइफोन, ल्यापटपरकम्प्युटर, ट्याब्लेट, फ्याब्लेटमा अभ्यस्त हुन्छन् । योसँगै सामाजिक सञ्जाल टिकटक, यूट्यूब,फेसबुक, भाइवर,  ट्विटर, ह्वाट्सअप, लिंक्डइन, इमेल र इन्टरनेटमा व्यस्त हुन्छौँ।
कुनै गेम खेल्नुपर्यो भने स्मार्ट एप्सको सहायता लिन्छौँ, तिथिमिति हेर्नुपर्यो अथवा कन्भर्ट गर्नुपर्यो भने एप्सकै सहायता लिन्छौँ। एकै क्लिकमा विश्वभरका भौगोलिक परिवेश र गतिविधि बुझ्न सक्छौँ । पछिल्लो समय अनलाइन सपिङ त सामान्य नै बनेको छ। त्यतिवेला लामो एन्टेना राखेर हेर्नुपर्ने टिभी अहिले डिजिटलमय बन्न पुगेको छ। अहिले अनलाइन बैंकिङ, अनलाइन टिकेटिङ, अनलाइन जब, अनलाइन मार्केटिङ, सोसियल मिडिया मार्केटिङ, अनलाइन एजुकेसन,अनलाइन हेल्थ लगायतको सुविधा भित्रिएको छ।
प्रविधिकेन्द्रित उत्पादनको त कुरा गरी साध्य छैन। अहिले एउटा स्मार्टफोनभित्र अनेक फाइदा लुकेका हुन्छन् । स्मार्टवाचबाट मुटुको धड्कन र प्रेसर जाँच्न सकिन्छ । फोटो खिच्न क्यामेराको जरुरी छैन । आँखामा लगाइएको चस्माबाटै फोटो खिच्न मिल्छ । ड्राइभरविना कार गुड्छ । घडीबाटै फोन गर्न मिल्छ । रोबोटबाट चमत्कारी कामहरू गर्न सकिन्छ। यसरी सूचना प्रविधि क्षेत्रले आमजनमानसको आधारभूत आवश्यकताका रूपमा विशेष भूमिका खेलिरहेको अवस्थामा यस राष्ट्रिय सञ्चार तथा सुचना प्रविधी दिवसको महत्त्व अझ बढी हुनेछ भन्ने हामीलाई लागेको छ ।
सञ्चार तथा सुचना प्रविधीको आर्थिक विकासमा योगदान
हुन त एक दिन दिवस मनाउँदैमा मुलुकमा प्रविधि क्षेत्रको कायापलट नै हुने होइन, तर समग्र प्रविधि क्षेत्रको विकास र मुलुकको समृद्धिका लागि यो एउटा कोसेढुंगा बन्ने कुरामा भने कुनै सन्देह छैन ।
यी र यस्ता कार्यक्रमले नै जनचेतना अभिवृद्धि तथा सर्वसाधारणको पहुचँ र विस्तारमा टेवा पुग्दछ । मुलुक समृद्धिको महत्त्वपूर्ण मेरुदण्ड बन्न पुगेको प्रविधि क्षेत्रलाई हरेक कोण र तवरबाट प्राथमिकताका साथ सदुपयोग गर्न सके आर्थिक विकासमा अझ धेरै योगदान पुर्याउने पक्का छ।
नेपाल कृषिप्रधान देश भए पनि पछिल्लो समय मुलुकको समग्र अर्थतन्त्रमा प्रविधि क्षेत्रको योगदान कृषि क्षेत्रको भन्दा प्रशंसायोग्य छ। जब कुनै क्षेत्रले मुलुकको अर्थतन्त्रमा दरिलो टेवा दिन्छ भने त्यसलाई सरकारले प्राथमिकतामा राखेर प्रोत्साहन गर्ने कि नगर्ने ? यो जल्दोबल्दो विषय हो। प्रविधि क्षेत्र अहिले जुन तहमा पुगेको छ त्यो निजी क्षेत्रको पहल र बलबुताले अघि बढिरहेको छ भन्दा अत्युक्ति नहोला।
यसमा सरकारले केही राहत दिने हो भने त्यसले राम्रो मलजलको काम गर्नेछ । आइसिटीको विकास नै मुलुकको विकास हो । अन्तर्राष्ट्रिय परिवेश नियाल्दा पनि यो कुरा घामजत्तिकै छर्ल ङ्ग हुन्छ । हुनतस् नेपालमा पनि यसलाई सबैले स्वीकार नै गरेका छन् । जस्तोसुकै कठिन काम पनि प्रविधिको प्रयोगबाट सहजै सम्पन्न गर्न सक्छौँ । अनलाइन, सोसियल मिडिया र डिजिटलाइजेसनको व्यापकताले मात्र समृद्ध मुलुकको परिकल्पना गर्न सक्छौँ । यस्ता क्षेत्रमा अब पछाडि फर्कन मिल्दैन ।
सञ्चार तथा सुचना प्रविधिमा सदुपयोग आवश्यक हरेक कुरामा जस्तै प्रविधि जगतमा पनि विकाससँग विकृति पनि देखिएका छन् । हरेक कुरामा सकारात्मक र नकारात्मक पाटो हुन्छन् । त्यो प्रयोग गर्ने व्यक्तिमा निर्भर रहने कुरा हुन् । कुन प्रविधि कसरी र केका लागि प्रयोग गर्ने भन्ने बुझेर मात्रै सदुपयोग गर्ने हो भने त्यसको नतिजा दुवै हातमा लड्डु साबित बन्छ । तर, प्रविधिको प्रयोगका नाममा दुरुपयोग गर्दा त्यसले आफ्नो मात्रै होइन, अरूको जीवनसमेत बर्बाद बनाइदिन्छ ।
प्रविधिको दुरुपयोग हुनुमा प्रयोगकर्ता स्वयंको ठूलो दोष देखिने गरेको छ । चेतनाको कमी, ख्यालठट्टा र सजगतामा बेवास्ताले गर्दा पनि प्रविधिको दुरुपयोग भइरहेका छन् । तर, स्मरणीय कुरा के हो भने प्रविधिको विकासका लागि नकारात्मक कुराहरूमा अड्केर बस्नुभन्दा पनि सकारात्मक कुराहरूलाई मनन गर्दै अघि बढ्नुपर्ने देखिन्छ ।
सञ्चार तथा सुचना प्रविधि क्षेत्र
बल्लतल्ल फस्टाउन लागेको सञ्चार तथा सुचना प्रविधि क्षेत्र, नीतिगत समस्या र अस्थिर राजनीतिका कारण खस्किन सक्छ। प्रविधि एउटा मात्रै यस्तो विषय हो जुन जति तीव्र गतिमा विकास हुन सक्यो, त्यति नै त्यस देशका जनताको जीवनस्तर र समग्र मुलुकको समृद्धि र विकास हुन्छ । तर, विडम्बना यो कुरा नीतिगत तहमा प्रभावकारी ढंगले लागू हुन सकेको छैन  । जसको प्रत्यक्ष असर मुलुकको विकासमा परिरहेको छ, तर यसको अझै हेक्का हुन सकेको छैन ।
यो कुराले नीतिगत तहमा स्थान पाउन नसक्दा प्रविधि क्षेत्रका दक्ष जनशक्तिहरू धमाधम बिदेसिइरहेका छन् । देशका लागि केही गर्छु भन्नेहरूका लागि समेत वातावरण बन्न सकेको छैन । लगानीको प्रत्याभूति दिन सकेको छैन, यो भन्दा विडम्बना के होला र ?
कम्प्युटर हार्डवेयर, सफ्टवेयर, कम्युनिकेसन तथा सोसियल मिडियाको भरपूर प्रयोग र सजकता आजको आवश्यकता हो । यसको विकास, विस्तार र प्रवद्र्धन अर्को महत्त्वपूर्ण कुरा हो । यसमा निजी क्षेत्रको पहल र प्रयासलाई सरकारले हातेमालो गर्न जरुरी छ। अर्को महत्त्वपूर्ण कुरा के पनि हो भने यस क्षेत्रमा आबद्ध दक्ष, अर्धदक्ष जनशक्ति तथा व्यवसायीहरूले अरूको मुख ताक्नेभन्दा पनि सरोकारवाला निकायहरूसँग सहकार्य र समन्वय गरी एकजुट भएर अघि बढ्न आवश्यक छ ।
विद्यालय तहदेखि नै विधार्थीहरुलाई सञ्चार तथा सुचना प्रविधीको आधारभूत ज्ञान, यसको पहुँच तथा असर, सञ्चार तथा सूचना प्रविधिका फाइदाहरू, यसको दुरुपयोगका सम्भावना तथा जोखिमहरूका साथै साइबर सुरक्षाका विषयमा सीप र शिक्षा प्रदान गर्नु अत्यावश्यक छ ।
अन्त्यमा यदि नेपाललाई सञ्चार तथा सुचना प्रविधीबाट समृध्दि ल्याउने हो भने प्रविधिको क्षेत्रमा लगानी गर्न अब ढिला गर्नु हुँदैन ।
–अधिकारी कम्प्युटर एशोसिएशन अफ नेपाल (क्यान) महासंघका महासचिव हुन् । उनले सुरक्षित सुचना प्रविधी, सुशासन र समृध्दि भन्ने मूल नाराका साथ सरकार र निजी क्षेत्रले संयुक्त रुपमा सञ्चार तथा सुचना प्रविधी दिवस मनाउन लागेको सन्दर्भमा व्यक्त गरेको विचार हो । हरेक वर्षको २ मेमा आइसिटी डे मनाइदै आएको छ। यो वर्षपनि सरकारले विभिन्न पाँच वटा विधामा आइसिटी अवार्ड प्रदान गर्ने निर्णय गरेको छ।
",Date not found
https://samachardainik.com/news-details/132245/,Title not found,"सञ्चार तथा सुचना प्रविधी दिवस २०२३
सञ्चार तथा सुचना प्रविधी दिवस क्षेत्रका लागि एउटा महत्त्वपूर्ण दिन हो, आइसिटी डे अर्थात मे २ । क्यान महासंघको अगुवाइमा विगत १० वर्षदेखि सुचना प्रविधी कार्यक्रमका साथ आइसिटी डे मनाउने गरिएको छ।
यसलाई सरकारी तवरले पनि व्यापक ढंगले मनाउन थालिएको छ। जुन एउटा स्वागतयोग्य कुरा हो। नेपालमा पहिलोपटक कम्प्युटर मे महिनाको पहिलो हप्तामा भित्रिएको तथा क्यान महासंघको स्थापना पनि मे महिनाको पहिलो हप्तामा नै भएको हुदाँ मे २ लाई राष्ट्रिय सञ्चार तथा सुचना प्रविधी दिवसका रूपमा मनाइँदै आएको छ। २ मेलाई आइसिटी डेका रूपमा मनाइने भए तापनि तथा आज २४ अप्रिलदेखि नै आइसिटी सप्ताह सुरु भइसकेको छ।
यो सप्ताहभरि नै आइसिटी सम्बद्ध संघसंस्थाले सञ्चार तथा सुचना प्रविधी जनचेतनामूलक सम्बन्धि कार्यक्रम सञ्चालन गर्दै आएका छन् ।  जुन मे २ का दिन व्यापक र भव्यताका साथ सम्पन्न हुँदै छ। यो दिनलाई अझ व्यापक बनाउन सम्मेलन, प्रभातफेरीलगायतका कार्यक्रम गरी राष्ट्रिय अन्तर्राष्ट्रियस्तरको बनाउने पहल भइरहेका छन् । राजधानीमा मात्रै होइन क्यान महासंघका प्रदेशरजिल्ला शाखाको समन्वयमा विभिन्न प्रदेश रजिल्लामा पनि ुआइसिटी डेु सम्बन्धी जनचेतनामूलक कार्यक्रमहरु हुने छन् ।
सञ्चार तथा सुचना प्रविधी दिवसको विकास र महत्व
प्रविधिको तीव्रतर विकासले सिंगो विश्व जगत अहिले हातको औँलामा सीमित बन्न पुगेको अवस्थामा विश्वमा आएको प्राविधिक क्रान्तिसँगै नेपालमा पनि प्रविधिले ठुलो फड्को मारेको देखिन्छ ।
विगतमा भालेको डाकोसँगै उठ्ने नेपाली समुदाय अहिले ‘अलार्म’ को सहायतामा उठछन् । दिनभर स्मार्टफोन, आइफोन, ल्यापटपरकम्प्युटर, ट्याब्लेट, फ्याब्लेटमा अभ्यस्त हुन्छन् । योसँगै सामाजिक सञ्जाल टिकटक, यूट्यूब,फेसबुक, भाइवर,  ट्विटर, ह्वाट्सअप, लिंक्डइन, इमेल र इन्टरनेटमा व्यस्त हुन्छौँ।
कुनै गेम खेल्नुपर्यो भने स्मार्ट एप्सको सहायता लिन्छौँ, तिथिमिति हेर्नुपर्यो अथवा कन्भर्ट गर्नुपर्यो भने एप्सकै सहायता लिन्छौँ। एकै क्लिकमा विश्वभरका भौगोलिक परिवेश र गतिविधि बुझ्न सक्छौँ । पछिल्लो समय अनलाइन सपिङ त सामान्य नै बनेको छ। त्यतिवेला लामो एन्टेना राखेर हेर्नुपर्ने टिभी अहिले डिजिटलमय बन्न पुगेको छ। अहिले अनलाइन बैंकिङ, अनलाइन टिकेटिङ, अनलाइन जब, अनलाइन मार्केटिङ, सोसियल मिडिया मार्केटिङ, अनलाइन एजुकेसन,अनलाइन हेल्थ लगायतको सुविधा भित्रिएको छ।
प्रविधिकेन्द्रित उत्पादनको त कुरा गरी साध्य छैन। अहिले एउटा स्मार्टफोनभित्र अनेक फाइदा लुकेका हुन्छन् । स्मार्टवाचबाट मुटुको धड्कन र प्रेसर जाँच्न सकिन्छ । फोटो खिच्न क्यामेराको जरुरी छैन । आँखामा लगाइएको चस्माबाटै फोटो खिच्न मिल्छ । ड्राइभरविना कार गुड्छ । घडीबाटै फोन गर्न मिल्छ । रोबोटबाट चमत्कारी कामहरू गर्न सकिन्छ। यसरी सूचना प्रविधि क्षेत्रले आमजनमानसको आधारभूत आवश्यकताका रूपमा विशेष भूमिका खेलिरहेको अवस्थामा यस राष्ट्रिय सञ्चार तथा सुचना प्रविधी दिवसको महत्त्व अझ बढी हुनेछ भन्ने हामीलाई लागेको छ ।
सञ्चार तथा सुचना प्रविधीको आर्थिक विकासमा योगदान
हुन त एक दिन दिवस मनाउँदैमा मुलुकमा प्रविधि क्षेत्रको कायापलट नै हुने होइन, तर समग्र प्रविधि क्षेत्रको विकास र मुलुकको समृद्धिका लागि यो एउटा कोसेढुंगा बन्ने कुरामा भने कुनै सन्देह छैन ।
यी र यस्ता कार्यक्रमले नै जनचेतना अभिवृद्धि तथा सर्वसाधारणको पहुचँ र विस्तारमा टेवा पुग्दछ । मुलुक समृद्धिको महत्त्वपूर्ण मेरुदण्ड बन्न पुगेको प्रविधि क्षेत्रलाई हरेक कोण र तवरबाट प्राथमिकताका साथ सदुपयोग गर्न सके आर्थिक विकासमा अझ धेरै योगदान पुर्याउने पक्का छ।
नेपाल कृषिप्रधान देश भए पनि पछिल्लो समय मुलुकको समग्र अर्थतन्त्रमा प्रविधि क्षेत्रको योगदान कृषि क्षेत्रको भन्दा प्रशंसायोग्य छ। जब कुनै क्षेत्रले मुलुकको अर्थतन्त्रमा दरिलो टेवा दिन्छ भने त्यसलाई सरकारले प्राथमिकतामा राखेर प्रोत्साहन गर्ने कि नगर्ने ? यो जल्दोबल्दो विषय हो। प्रविधि क्षेत्र अहिले जुन तहमा पुगेको छ त्यो निजी क्षेत्रको पहल र बलबुताले अघि बढिरहेको छ भन्दा अत्युक्ति नहोला।
यसमा सरकारले केही राहत दिने हो भने त्यसले राम्रो मलजलको काम गर्नेछ । आइसिटीको विकास नै मुलुकको विकास हो । अन्तर्राष्ट्रिय परिवेश नियाल्दा पनि यो कुरा घामजत्तिकै छर्ल ङ्ग हुन्छ । हुनतस् नेपालमा पनि यसलाई सबैले स्वीकार नै गरेका छन् । जस्तोसुकै कठिन काम पनि प्रविधिको प्रयोगबाट सहजै सम्पन्न गर्न सक्छौँ । अनलाइन, सोसियल मिडिया र डिजिटलाइजेसनको व्यापकताले मात्र समृद्ध मुलुकको परिकल्पना गर्न सक्छौँ । यस्ता क्षेत्रमा अब पछाडि फर्कन मिल्दैन ।
सञ्चार तथा सुचना प्रविधिमा सदुपयोग आवश्यक हरेक कुरामा जस्तै प्रविधि जगतमा पनि विकाससँग विकृति पनि देखिएका छन् । हरेक कुरामा सकारात्मक र नकारात्मक पाटो हुन्छन् । त्यो प्रयोग गर्ने व्यक्तिमा निर्भर रहने कुरा हुन् । कुन प्रविधि कसरी र केका लागि प्रयोग गर्ने भन्ने बुझेर मात्रै सदुपयोग गर्ने हो भने त्यसको नतिजा दुवै हातमा लड्डु साबित बन्छ । तर, प्रविधिको प्रयोगका नाममा दुरुपयोग गर्दा त्यसले आफ्नो मात्रै होइन, अरूको जीवनसमेत बर्बाद बनाइदिन्छ ।
प्रविधिको दुरुपयोग हुनुमा प्रयोगकर्ता स्वयंको ठूलो दोष देखिने गरेको छ । चेतनाको कमी, ख्यालठट्टा र सजगतामा बेवास्ताले गर्दा पनि प्रविधिको दुरुपयोग भइरहेका छन् । तर, स्मरणीय कुरा के हो भने प्रविधिको विकासका लागि नकारात्मक कुराहरूमा अड्केर बस्नुभन्दा पनि सकारात्मक कुराहरूलाई मनन गर्दै अघि बढ्नुपर्ने देखिन्छ ।
सञ्चार तथा सुचना प्रविधि क्षेत्र
बल्लतल्ल फस्टाउन लागेको सञ्चार तथा सुचना प्रविधि क्षेत्र, नीतिगत समस्या र अस्थिर राजनीतिका कारण खस्किन सक्छ। प्रविधि एउटा मात्रै यस्तो विषय हो जुन जति तीव्र गतिमा विकास हुन सक्यो, त्यति नै त्यस देशका जनताको जीवनस्तर र समग्र मुलुकको समृद्धि र विकास हुन्छ । तर, विडम्बना यो कुरा नीतिगत तहमा प्रभावकारी ढंगले लागू हुन सकेको छैन  । जसको प्रत्यक्ष असर मुलुकको विकासमा परिरहेको छ, तर यसको अझै हेक्का हुन सकेको छैन ।
यो कुराले नीतिगत तहमा स्थान पाउन नसक्दा प्रविधि क्षेत्रका दक्ष जनशक्तिहरू धमाधम बिदेसिइरहेका छन् । देशका लागि केही गर्छु भन्नेहरूका लागि समेत वातावरण बन्न सकेको छैन । लगानीको प्रत्याभूति दिन सकेको छैन, यो भन्दा विडम्बना के होला र ?
कम्प्युटर हार्डवेयर, सफ्टवेयर, कम्युनिकेसन तथा सोसियल मिडियाको भरपूर प्रयोग र सजकता आजको आवश्यकता हो । यसको विकास, विस्तार र प्रवद्र्धन अर्को महत्त्वपूर्ण कुरा हो । यसमा निजी क्षेत्रको पहल र प्रयासलाई सरकारले हातेमालो गर्न जरुरी छ। अर्को महत्त्वपूर्ण कुरा के पनि हो भने यस क्षेत्रमा आबद्ध दक्ष, अर्धदक्ष जनशक्ति तथा व्यवसायीहरूले अरूको मुख ताक्नेभन्दा पनि सरोकारवाला निकायहरूसँग सहकार्य र समन्वय गरी एकजुट भएर अघि बढ्न आवश्यक छ ।
विद्यालय तहदेखि नै विधार्थीहरुलाई सञ्चार तथा सुचना प्रविधीको आधारभूत ज्ञान, यसको पहुँच तथा असर, सञ्चार तथा सूचना प्रविधिका फाइदाहरू, यसको दुरुपयोगका सम्भावना तथा जोखिमहरूका साथै साइबर सुरक्षाका विषयमा सीप र शिक्षा प्रदान गर्नु अत्यावश्यक छ ।
अन्त्यमा यदि नेपाललाई सञ्चार तथा सुचना प्रविधीबाट समृध्दि ल्याउने हो भने प्रविधिको क्षेत्रमा लगानी गर्न अब ढिला गर्नु हुँदैन ।
–अधिकारी कम्प्युटर एशोसिएशन अफ नेपाल (क्यान) महासंघका महासचिव हुन् । उनले सुरक्षित सुचना प्रविधी, सुशासन र समृध्दि भन्ने मूल नाराका साथ सरकार र निजी क्षेत्रले संयुक्त रुपमा सञ्चार तथा सुचना प्रविधी दिवस मनाउन लागेको सन्दर्भमा व्यक्त गरेको विचार हो । हरेक वर्षको २ मेमा आइसिटी डे मनाइदै आएको छ। यो वर्षपनि सरकारले विभिन्न पाँच वटा विधामा आइसिटी अवार्ड प्रदान गर्ने निर्णय गरेको छ।
",Date not found
https://technologykhabar.com/2023/10/03/151144/,सूचना प्रविधि उद्योगमा अटोमेटिक रुटबाट ५० करोड रुपैयाँसम्म लगानी गर्न सकिने,"काठमाडौं ।
सरकारले सूचना प्रविधि उद्योगमा स्वचालितरुपमा सिधै लगानी गर्ने रकमको सीमा बढाएको छ।
उद्योग तथा बाणिज्य मन्त्रालयकाअनुसार अबदेखि स्वचालित मार्ग अर्थात अटोमेटिक रुटबाट लगानी गर्न चाहने विदेशी लगानीका लागि अधिकतम कुल पूँजीको सीमा ५० करोड रुपैयाँ तोकिएको छ।
यसअनुसार विदेशी लगानीमार्फत सूचना प्रविधिसहितका अन्य क्षेत्रहरुमा समेत त्यस्तो लगानीको सीमा बढाईएको हो। प्रकाशित राजपत्रकाअनुसार विदेशी लगानी तथा प्रविधि हस्तान्तरण ऐन २०७५ अनुसार नयाँ सीमा कायम गरिएको हो।
राजपत्रकाअनुसार सूचना प्रविधिमा आधारित उद्योग क्र.सं. उद्योग व्यवसायका क्षेत्रमा टेक्नोलोजी पार्क, आइ.टि. पार्क, बायोटेक पार्क, सफ्टवेयर विकास, तथ्याङ्क प्रशोधन, डिजिटल म्यापिङ, बिजिनेस प्रोसेस आउटसोर्सिङ (बि.पि.ओ.), नलेज प्रोसेस आउटसोर्सिङ (के.पि.ओ.), डाटा सेण्टर, डाटा माइनिङ्ग, क्लाउड कम्प्युटिङ्ग तथा वेब पोर्टल, वेब डिजाइन सेवालाई यसमा समावेश गरिएको छ।
सरकारले यसका साथमा द्रष्टव्यः उल्लिखित सूचना प्रविधिमा आधारित उद्योगमा स्वचालित मार्गबाट विदेशी लगानीको स्वीकृति गर्दा लगानीको न्यूनतम सीमा लागु नहुने व्यवस्था समेत गरेको छ।
यसैगरी विद्युतीय उपकरणहरुको निर्माणमा पनि सोही सीमा कायम गरिएको छ।
यस्तो छ राजपत्र-
यस्तो छ राजपत्र-
","प्रकाशित: १६ आश्विन २०८०, मंगलवार"
https://technologykhabar.com/2024/03/10/163197/,"सूचना प्रविधि तथा साइबर सुरक्षा सम्बन्धी कानुन ल्याउँदै सरकार, विधेयक मस्यौदामा मागियो सुझाव","काठमाडौं ।
सरकारले सूचना प्रविधि तथा साइबर सुरक्षाको विकास, प्रवर्द्धन र नियमन गर्न कानुन ल्याउने भएको छ।
सञ्चार तथा सूचना प्रविधि मन्त्रालयले सूचना प्रविधि तथा साइबर सुरक्षा सम्बन्धमा कानुन जारी गर्न विधेयक मस्यौदा तयारी सरोकार निकाय तथा विज्ञ लगायतसँग १५ दिनभित्र राय सुझाव माग गरेको छ।
मन्त्रालयले तयार गरेको मस्यौदामा विवादित विद्युतीय कारोबार ऐन, २०६३ खारेजीको प्रस्ताव पनि गरिएको छ। प्रस्तावित मस्यौदा पारित भएर कानुनको रुपमा कार्यान्वयनमा आएसँग विद्युतीय कारोबार एने अनुसार भए गरेका काम कारबाहीहरु प्रस्तावित कानुन बमोजिम हुनेछ।
मस्यौदामा सञ्चार तथा सूचना प्रविधि मन्त्रीको अध्यक्षतामा नेपाल राष्ट्र बैंकको गभर्नर, अर्थ सचिव, गृह सचिव, शिक्ष, विज्ञान तथा प्रविधि सचिव, सञ्चार तथा सूचना प्रविधि सचिव, नेपाल दूरसञ्चार प्राधिकरणको अध्यक्ष, नेपाल उद्योग वाणिज्य महासंघको अध्यक्ष, सूचना प्रविधि वा साइबर सुरक्षाको क्षेत्रमा कम्तीमा १६ वर्ष काम गरी खयतिप्राप्त व्यक्तिहरुमध्येबाट मन्त्रालयले मनोनयन गरेको एकजना महिना समेतगरी तीन जना सदस्य रहने गरी निर्देशन समिति गठनको प्रस्ताव गरिएको छ। निर्देशन समितिको सदस्य–सचिवमा सञ्चार मन्त्रालयका सह–सचिव रहने छन्।
यस्तै सरकारी निकाय र सार्वजनिक संस्थाले सूचना पूवाह तथा सेवा प्रदान गर्न आफ्नो वेबसाइट सञ्चालन गर्नु पर्ने मस्यौदामा उल्लेख गरिएको छ।डाटा सेन्टर, क्लाउड तथा दुबै सेवा सञ्चालन तथा विपद व्यवस्थापन सम्बन्धी सेवा सञ्चालन गर्न चाहनेले इजाजतपत्र लिई मात्र सेवा प्रवाह गर्नुपर्नेछ।
साइबर सुरक्षाको विषयमा अनुसन्धान तथा विकास, साइबर सुरक्षा प्रवर्द्धन, जनचेता अभिवृद्धि, साइबर सुरक्षा सम्बन्धी तयारी, साइबर चुनौतीको पहिचान, रोकथाम, प्रतिक्रिया तथा पुनलाभ लगायतका कामको सम्पर्क निकायको रुपमा कार्य गर्न तथा डिजिटल फोरेन्सिक अनुसन्धान गर्न राष्ट्रिय साइबर सुरक्षा केन्द्र रहने मस्यौदामा उल्लेख छ।
साथै साइबर सुरक्षा सेवा प्रदान गर्न चाहने व्यक्ति वा संस्थाले अनुमतिपत्र लिएर मात्र काम गर्न पाउनेछन्।
साइबर स्पेशमा निषेधित कार्यहरु
साइबर स्पेशमा निषेधित कार्यहरु
साइबर स्पेशमा साइबर बुकिङ गर्न नहुने, यौनजन्य दुर्व्यवहार गर्न नहुने, अश्लिल सामाग्री उत्पादन, संकलन, वितरण, प्रकाशन, प्रदर्शन, प्रसार वा सरिद बिक्री गर्न वा गराउन नहुने, प्रलोभनमा पार्न नहुने, गोप्य कोड चोरी गर्न नहुने, कम्प्युटर प्रणालीमा अनधिकृत पहुँच पुर्याउन नहुने, कम्प्युटर प्रणालीबाट डाटा चोरी गर्न नहुने, कम्प्युटर प्रणालीमा रहेका डाटा हेरफे गर्न वा मेटाउन नहुने, कम्प्युटर प्रणालीमा अवान्छित एप्लिकेसन÷प्रोग्राम फैलाउन नहुने, सार्वजयिनक सूचना प्रणाली सार्वजनिक प्रयोगका लागि उपलब्ध हुन अवरोध गर्न नहुने, इन्टरनेट अफ थिंग्समा आक्रमण गर्न नहुने, विद्युतीय प्रणालीको दुरुपयोग गर्न नहुने, मुलुकको सुरक्षा वा तथ्यंक प्रणालीमा अवरोध सृजना गर्न नहुने, आर्टिफिसियल इन्टेलिजेन्सको दुरुपयोग गर्न नहुने लगायत मस्यौदामा उल्लेख छ।
साइबर जन्य अपराध गरेमा अधिकतम १० लाख रुपैयाँ र ५ वर्षसम्म जेल सजाय दुबै हुन सक्छ।
सूचना प्रविधि तथा साइबर सुरक्षा विधेयक मस्यौदा
सूचना प्रविधि तथा साइबर सुरक्षा विधेयक मस्यौदा
","प्रकाशित: २७ फाल्गुन २०८०, आईतवार"
https://technologykhabar.com/2020/01/23/30034/,"सञ्चार तथा सूचना प्रविधि मन्त्रालयको अर्द्धवार्षिक समीक्षा, भौतिक र वित्तीय प्रगति क्रमशः ५२ र ३१ प्रतिशत","काठमाडौं ।
काठमाडौं । सञ्चार तथा सूचना प्रविधि मन्त्रालयले चालु आर्थिक वर्षको बिनियोजित बजेटमध्ये समग्रमा ३९.७१ प्रतिशत प्रगति हासिल गरेको छ । आज भएको वार्षिक योजनाअन्तरगत पुस मसान्तसम्मको अर्धवार्षिक समीक्षा कार्यक्रममा मन्त्रालयले चालू र पूँजीगत खर्चमध्ये चालूतर्फ ४५.४१ प्रतिशत र पूँजीगततर्फ २४.०८ प्रतिशत प्रगति हासिल गरेको जानकारी दिईयो ।
चालु आव २०७६/७७ को वार्षिक वजेट विनियोजनअन्तरगत मन्त्रालयले चालूतर्फ २ अर्ब १८ करोड ३९लाख २४ हजार रुपैयाँ खर्च गरेको छ भने पूँजीगत तर्फ ३ अर्ब ७४ करोड १ लाख २ हजार रुपैयाँ खर्च भएको छ ।
बिनियोजित बजेट र आफ्नै स्रोतबाट बिनियोजित बजेटको आधारमा समग्रमा मन्त्रालयको भौतिक प्रगति पुस मसान्तसम्ममा ५२ प्रतिशत रहेको छ भने वित्तिय प्रगति ३०.८७ प्रतिशत रहेको छ ।
त्यस्तै मन्त्रालय सम्बद्ध निकायहरुमा समग्रमा हेर्दा राष्ट्रिय सुचना प्रविधि केन्द्रको भौतिक प्रगति ३१.८०, सुचना प्रविधि विभागको भौतिक प्रगति ३२.५० प्रतिशत तथा नेपाल दूरसञ्चार प्राधिकरणको भौतिक प्रगति ३० प्रतिशत रहेको छ ।
मन्त्रालयकाअनुसार सो अवधिमा राष्ट्रिय फ्रिक्वेन्सी निर्धारण योजना र नीतिको मस्यौदा तयार भएको, डिजीटल नेपालको फ्रेमवर्क सुरु भएको, राष्ट्रिय ज्ञान पार्क कार्यविधी २०७६ स्वीकृत भएको, सुचना प्रविधिमा आधारित अनलाइन अनुगमन प्रणाली ल्याइएको र १०० वटा विद्यालयमा कम्प्युटर ल्याव स्थापना गरिएको आदी रहेका छन् ।
त्यस्तैगरि दूरसंचार प्रर्वाधार नियमावलीको संसोधन तयार भएको छ भने भूउपग्रह नीति तयार पारिएको, नेपाल टेलिकमको ४जी सेवा ६६ जिल्लाका मुख्य शहरहरुमा बिस्तार गरिएकोलगायत रहेका छन् ।
मन्त्रालयले बितरण गरेको तथ्यांकअनुसार अन्य सबै निकायहरुले आर्थिक वर्ष २०७६/७७ को पुस मसान्तसम्मको निकायगत बिबरणहरु बुझाएपनि नेपाल टेलिकमको चालू पूँजीगत, वित्तीय र भाैतिक प्रगति बिवरण उपलब्ध छैन् ।
सो बैठकमा सञ्चार तथा सूचना प्रविधि मन्त्रि गोकुल प्रसाद बाँस्कोटाले निकायहरुको प्रमुखसँग गरिएको कार्यसम्पादनको आधारमा प्रगति बिबरण हेरिनुपर्ने बताए । उनले कार्यसम्पादन सम्झौताअनुसार काम नभए विभागिय कारबाही गर्ने चेतावनी समेत दिए ।
","प्रकाशित: ९ माघ २०७६, बिहीबार"
https://technologykhabar.com/2024/02/27/162344/,सूचना प्रविधि क्षेत्रका परियोजना तयार गर्न निजी क्षेत्रलाई मन्त्री शर्माको आग्रह,"काठमाडौं ।
सञ्चार तथा सूचना प्रविधि मन्त्री रेखा शर्माले आउँदो लगानी सम्मेलनमा प्रस्तुत गर्ने सूचना प्रविधि क्षेत्रका परियोजना तयारी गर्न निजी क्षेत्रलाई आग्रह गरेकी छन्।
नेपाल उद्योग परिसंघको सूचना प्रविधि परिषद्, अमेरिकन चेम्बर अफ कमर्स नेपाल र नेपाल एशोसियशन फर सफ्टवेयर एण्ड आइटी सर्भिसेज कम्पनीजका पदाधिकारीसँगको भेटमा उनले यस्तो आग्रह गरिन्।
लगानी सम्मेलनमा अन्य क्षेत्रको जस्तै सूचना प्रविधि क्षेत्रको लगानी प्रस्तुत गर्न आवश्यक रहेकाले आवश्यक परियोजना भए लिएर आउन आग्रह गर्दै मन्त्री शर्माले सूचना प्रविधि क्षेत्रमा परियोजना बैंक बनाउनुपर्ने बताईन्।
उनले सरकारको नीति तथा कार्यक्रम र बजेटका सवालमा पनि सूचना प्रविधिमा के गर्न सकिन्छ सरकारलाई लिखित सुझाव दिन निजी क्षेत्रलाई आग्रह गर्नुभयो । डिजिटल नेपाल फ्रेमवर्क कार्यान्वयन गरेदेखि नै डिजिटल रुपान्तरणलाई रणनीतिको रुपमा राखिए पनि नेपालमा सूचना प्रविधिलाई साझा दृष्टिकोण नै बन्न नसकेकाले यसमा आवश्यक लगानीको वातावरण नबनेको उल्लेख गर्दै मन्त्री शर्माले सरकारी, निजी क्षेत्र र जनस्तर सबैतिर सूचना प्रविधि प्रतिको साझा बुझाई आवश्यक रहेको बताईन्।
‘अब सूचना प्रविधि क्षेत्रमा लगानीकर्ता र जनशक्तिको पहिचान गर्न ढिलाई गर्नुहुँदैन’, उनले भनिन, ‘डिजिटल रुपान्तरणको माध्यमबाट मुलुकको समृद्धि कायम गर्न निजी क्षेत्रले सहयोग गर्न आवश्यक छ।’
निजी क्षेत्रले लगानी गर्दा आफ्नो मुनाफा हेर्नु स्वभाविक भए पनि अर्थतन्त्र चलायमान बनाउने र रोजगारी सिर्जना गर्नेतिर बढी ध्यान केन्द्रित गर्न आवश्यक रहेको उनले स्पष्ट गरिन। सरकार सूचना प्रविधि र साइबर सुरक्षालगायतका आवश्यक कानुन निर्माणको प्रक्रियामा रहेको पनि उहाँले जानकारी दिईन्।
छलफलमा नेपाल उद्योग परिसंघको सूचना प्रविधि परिषद्, अमेरिकन चेम्बर अफ कमर्स नेपाल र नेपाल एशोसियशन फर सफ्टवेयर एण्ड आइटी सर्भिसेज कम्पनीजका पदाधिकारीहरुले नेपालमा ठूला लगानीकर्ताले सूचना प्रविधि क्षेत्रमा लगानी गर्ने वातावरण बनाउनुपर्ने बताएका थिए ।
नेपालमा सूचना प्रविधिको राम्रो संभावना भएकाले सरकारले कानुन र पूर्वाधार निर्माणमा ध्यान दिनुपर्ने उल्लेख गर्दै उनीहरुले निजी क्षेत्र सहकार्य गर्न तयार रहेको बताएका थिए । पछिल्लो समय सरकारले सूचना प्रविधि क्षेत्रमा राम्रो पहल अघि बढाए पनि सूचना प्रविधि, स्टार्टअप लगायतका क्षेत्रमा सरकारी निकायहरुबीच नै साझा बुझाई आवश्यक रहेको बताए।
","प्रकाशित: १५ फाल्गुन २०८०, मंगलवार"
https://technologykhabar.com/2021/02/27/49329/ ,"सूचना प्रविधिमा जोडिँदै शिक्षक, सिकाइ गुणस्तर बढाउने प्रयास","काठमाडौं ।
रुपन्देहीका पालिकाहरूले शिक्षकलाई सूचना प्रविधि तालिम दिएर विद्यालयको सूचना र प्रविधिमा पहुँच बढाउनुका साथै सिकाइ गुणस्तर बढाउने प्रयास थालेका छन् ।
जनप्रतिनिधि निर्वाचित भएर आएको तीन वर्षको अवधिमा जिल्लाका अधिकांश पालिकाले शिक्षकलाई सूचना र प्रविधिसँग जोड्ने अभियान नै थालेका हुन् ।
बुटवल उपमहानगर, तिलोत्तमा र सैनामैना नगरपालिकाले कक्षाकोठा चक डस्टर शून्य बनाउने अभियानसहित शिक्षकको सूचना पहुँच बढाउन तालिम दिइसकेका छन् ।
पछिल्लो पटक कञ्चन गाउँपालिकाले निजी तथा सरकारी विद्यालयमा अध्यापनरत शिक्षकलाई कम्प्युटर तालिम दिएको छ ।
गाउँपालिका अध्यक्ष गोकर्णबहादुर क्षेत्रीले गाउँपालिकाले शिक्षामा ठूलो लगानी गरेको भन्दै प्रविधिमैत्री शिक्षा अहिलेको आवश्यकता रहेकाले शिक्षकहरूलाई कम्प्युटर तालिम दिइएको बताए ।
गाउँपालिकाभित्रका सामुदायिक र संस्थागत विद्यालयका ७४ जना शिक्षकको सहभागिता रहेको तालिममा सहभागी शिक्षकले कम्प्युटर तालिमबाट शिक्षण सिकाइमा ठूलो सहयोग पुगेको बताएका छन् । आजको गोरखापत्रबाट
","प्रकाशित: १५ फाल्गुन २०७७, शनिबार"
https://www.prasashan.com/2023/05/29/436114/,हट्यो सूचना प्रविधिमा वैदेशिक लगानीको सीमा,"काठमाडौँ। सरकारले सूचना प्रविधि उद्योगमा तोकेका न्यूनतम लगानीको सीमा हटाएको छ ।
अर्थमन्त्री प्रकाशशरण महतले आर्थिक वर्ष २०८०-०८१ को बजेट प्रस्तुत गर्दै प्रत्यक्ष वैदेशिक लगानी वृद्धिका लागि सरकारले सूचना प्रविधिका लागि यस अघिको सीमा हटाएको हो ।
यस्तै प्रत्यक्ष वैदेशिक लगानी स्वीकृति प्रक्रियालाई सरल र स्वचालित बनाउने नीति लिएको छ ।
","१५ जेष्ठ २०८०, सोमबार"
https://www.prasashan.com/2023/12/23/503213/,आर्थिक विकासमा सूचना प्रविधि क्षेत्रको महत्त्वपूर्ण भूमिका : अर्थमन्त्री महत,"काठमाडौँ । अर्थमन्त्री डा. प्रकाशशरण महतले नेपालको आर्थिक विकासमा सूचना प्रविधि क्षेत्रले महत्त्वपूर्ण भूमिका खेलेको बताएका छन् । शनिबार काठमाडौँमा आयोजित एक कार्यक्रममा उनले यस्तो बताएका हुन् ।
सूचना प्रविधि क्षेत्रको विकासका निम्ति सरकारले सकेसम्म योगदान गर्ने उनले उल्लेख गरे । कक्षा-१२ पछि विदेश जाने चलनलाई रोक्दै सूचना प्रविधिमा युवालाई स्वदेशमा नै परिचालन गर्नुपर्नेमा उनले जोड दिए ।
सरकारले आइटी नीति बजेटमार्फत व्यावहारिक कार्यान्वयनतर्फ लगिएको जानकारी दिँदै ५० प्रतिशतभन्दा थोरै कर लगाउने व्यवस्था गरिएको उनले बताए ।
राज्यले दिएको सुविधाले आइटी बिजनेस बढाउन मद्दत पुग्ने पनि मन्त्री डा। महतले बताए । आउँदा दिनमा आइटी नीति अझ सहज हुने उनको भनाइ छ ।
","७ पुस २०८०, शनिबार"
https://www.prasashan.com/2023/05/02/426926/,आम नागरिकमा सूचना प्रविधिको पहुँच पुर्‍याउनु आजको दायित्व : मन्त्री शर्मा,"काठमाडौँ । सञ्चार तथा सूचना प्रविधिमन्त्री रेखा शर्माले सूचना प्रविधिको प्रयोगबाट आम नागरिकको जीवनमा गुणात्मक परिवर्तन आइरहेको बताएकी छन् । छैटौँ राष्ट्रिय सूचना तथा सञ्चार प्रविधि दिवसका अवसरमा आज शुभकामना दिँदै उनले राज्यले नागरिकलाई उपलब्ध गराउने सेवा सूचना प्रविधिमैत्री हुँदै गइरहेका जनाएकी छन् ।
सञ्चार तथा सूचना प्रविधि प्रयोगको विस्तार तीव्र गतिमा भइरहेको उल्लेख गर्दै उनले सूचना प्रविधि अब मनोरञ्जनको साधनमात्र नभई अत्यावश्यकीय माध्यमका रूपमा स्थापित हुन पुगेको बताएकी छन् ।
सूचना प्रविधिको प्रयोगबाट सेवा प्रवाहमा पारदर्शिता, सहजता, छिटोछरितो हुनुका साथै लागत कटौतीमा मद्दत पुगेको जनाउँदै उनले नागरिकले आर्थिक कारोबारसहित अत्यावश्यकीय सेवा, अनलाइनमार्फत घरैबाटै पाउन सक्ने अवस्थाको सिर्जना भएको बताएकी हुन् ।
सूचना प्रविधिलाई अझै विस्तार गर्दै सूचना प्रविधिमा आम नागरिकको सुरक्षित प्रयोग र समान पहुँचको अधिकार स्थापित गर्नु आजको दायित्व बन्न पुगेको उनको भनाइ छ । मन्त्री शर्माले सञ्चार तथा सूचना प्रविधिको प्रयोग र विस्तारसँगै यसको सुरक्षित प्रयोगका लागि नागरिक र सरकार सजग हुन आवश्यक भइसकेको जनाएकी हुन् ।
केही समयअघि सरकारी सर्भरहरूमा समस्या देखिनुका साथै साइबर सुरक्षामा चुनौती देखिएपछि सरकारले उच्चस्तरीय कार्यदल नै गठन गरेर अध्ययन प्रक्रिया अघि बढाएको जानकारी दिँदै उनले कार्यदलले दिएको प्रतिवेदनलाई समेत आत्मसात् गर्दै साइबर सुरक्षामा देखिएका चुनौतीको सामना गर्न सरकारले राष्ट्रिय साइबर सुरक्षा केन्द्रको स्थापनाका लागि अध्ययन कार्य अगाडि बढाइसकेको बताइन् ।
साइबर सुरक्षासम्बन्धी नीति र कानुन निर्माणलाई पनि सरकारले प्राथमिकतामा राखेको उनको भनाइ छ । सञ्चार तथा सूचना प्रविधिको प्रयोगबाट नै मुलुकमा सुशासन र समृद्धि हासिल गर्न सकिन्छ भन्ने कुरामा सरकार दृढ विश्वास राख्ने भन्दै उनले तीव्र विकास र उच्च आर्थिक वृद्धिका लागि समयसापेक्ष सूचना प्रविधिको उपयोग गरी आर्थिक तथा सामाजिक क्षेत्रमा रूपान्तरण गर्ने विश्वासका साथ डिजिटल नेपाल फ्रेमवर्क, २०७६ जारी गरी कार्यान्वयनमा ल्याइएको बताइन् ।
दूरसञ्चार सेवालाई गुणस्तरीय र भरपर्दो बनाउन फोरजी सेवा देशभर विस्तार गरिएको उल्लेख गर्दै मन्त्री शर्माले सबै स्थानीय तहसम्म ब्रोडब्याण्ड सेवा पुर्‍याउने गरी कार्यक्रम सञ्चालन भइरहेको जनाइन् । ‘यसलाई दिगो र भरपर्दो बनाउन सके इन्टरनेट प्रयोगबाट आम जनताले अपेक्षित लाभ प्राप्त गर्ने विश्वास लिइएको छ’, उनले भनेकी छन् ।
","१९ बैशाख २०८०, मंगलबार"
https://www.prasashan.com/2023/05/02/427045/,सुरक्षित सूचना प्रविधि : सुशासन र समृद्धि,"काठमाडौँ । सूचना प्रविधि भन्ने बित्तिकै कम्प्युटर, मोबाइल, इन्टरनेट, सोसल मिडिया, आर्टिफिसियल इन्टेलिजेन्स (एआई) लगायतका उपकरण र सुविधाहरू हाम्रो मानसपटलमा आइपुग्छन् ।
सूचना तथा सञ्चार प्रविधि दिवस (आइसिटिडे) हरेक वर्ष अङ्ग्रेजी महिनाको मे २ का दिन पर्दछ । क्यान फेडरेसन र सरकारी निकायले मिलेर यो दिवस मनाउँदै आएकामा यो वर्ष छैटौँ सूचना तथा सञ्चार प्रविधि दिवस मनाइँदै छ । यो वर्षका लागि ‘सुरक्षित सूचना प्रविधि ‘सुशासन र समृद्धि’ मूल नारा तय भएको छ । सञ्चार तथा सूचना प्रविधि मन्त्रालयको अगुवाइमा निजी क्षेत्र, क्यान फेडरेसन, सूचना तथा सञ्चार प्रविधिसँग सम्बन्धित संस्थाहरू समेतको सहभागितामा विविध कार्यक्रमका साथ देशैभर यो दिवस मनाइँदै छ ।
कोभिड–१९ का कारण गरिएको लकडाउन प्रारम्भ हुनासाथ अत्यावश्यक खाद्यान्न, इन्धन तथा स्वास्थ्य सामग्रीको आपूर्ति प्रभावित हुने अनुमान गरिएको थियो भने लकडाउनको पहिलो हप्ताभित्रै सोसल मिडिया र अनलाइन विधिबाट पनि वाणिज्य, आपूर्ति तथा उपभोक्ता संरक्षण विभागमा गुनासो गर्न सकिने तथा गुनासोको सम्बोधन सम्बन्धमा उपभोक्ता अधिकार व्यवस्थापन सूचना प्रणालीबाटै अनलाइन माध्यमबाट गुनासोकर्तालाई जानकारी गराउने खालको कल सेन्टरको प्रयोग गरिएको थियो । यो पद्धतिबाट विभागमा एक हजार पाँच सयभन्दा बढी उजुरी र पृष्ठपोषण प्राप्त भएका थिए र अधिकांशको सम्बोधनसमेत भएको थियो । हाल सूचना प्रविधि विभागले तयार गरी उपलब्ध गराएको वेबसाइटको टेम्प्लेटमा गुनासो गर्ने र सोको सम्बोधन गर्ने बटनसमेत समावेश छ । सोही बटनलाई थप सम्पादन गरी ‘मिट योर मिनिस्टर’ भन्ने फरक खालको अन्तरक्रियात्मक फिचर सञ्चार तथा सूचना प्रविधि मन्त्रालयको वेबसाइटमा समावेश गरिएको छ । यी र यस्ता प्रविधियुक्त सुविधाको प्रयोगले प्रयोगकर्ताको दृष्टिकोण प्राप्त गरी सुधार गर्ने बाटो खुला हुने आशा गर्न सकिन्छ ।
सुरक्षित सूचना प्रविधिको प्रसङ्ग नेपालमा सुशासन, विद्युतीय सुशासनको चर्चा हुन लागेको दुई दशक बितिसकेको छ । अभ्यासको लेखाजोखा गर्दा केही मात्र कार्यालय वा सङ्गठनहरू मात्र सूचना तथा सञ्चार प्रविधिको प्रयोगमा चुस्त र सफल देखिन्छन् भने कतिपयले प्रयोगमा ल्याएका सूचना तथा सञ्चार प्रविधि प्रणालीहरू अपूरा र असुरक्षित छन् । शासकीय व्यवस्थामा सुधारका लागि आवश्यक ठानिएका सहभागिता, पारदर्शिता, अनुमान योग्यता र जबाफदेहिता प्रवर्द्धनमा सूचना तथा सञ्चार प्रविधि सहयोगी हुने देखिएको छ । केही वर्षयता घाटाका प्रणाली अवरुद्ध हुनेसम्मका घटना तथा साइबर अपराधको बढ्दो क्रमलाई दृष्टिगत गर्दा सूचना प्रणालीको प्रयोगमा साइबर सुरक्षाको विषय पेचिलो बन्दै गएको छ । यस वर्षका लागि तय भएको नारामा रहेको सुरक्षित सूचना प्रविधिले यस विषयलाई इङ्गित गरेको हुनुपर्दछ । सफ्टवेयर, वेबसाइट, हार्डवेयरको स्तरीकरणका साथै निगरानी गर्ने प्रणालीका साथै तथ्याङ्कको सुरक्षाको विषयसमेत साइबर सुरक्षामा पर्दछ । साथसाथै, प्रयोगकर्ता होसियार हुनुपर्ने विषयलाई शिक्षा तथा सचेतनाको माध्यमबाट समेट्नुपर्ने देखिन्छ ।
पछिल्लो समयमा आएर टेलिफोन प्रविधिमा मात्र तीव्र विकास भएको छैन कि हार्डवेयर र सफ्टवेयरका नवीन र भरपर्दो विकल्पहरू विकसित भइरहेका छन् । डाटा भण्डारण, डाटा विश्लेषण र विविध क्षेत्रमा रोबोटिक्स एवम् मेसिन लर्निङ र समग्रमा आर्टिफिसियल इन्टेलिजेन्सको प्रयोग बढ्दै गएको छ । सूचना तथा सञ्चार प्रविधिको प्रयोगका लागि तीक्ष्ण बुद्धि भएका जिज्ञासु जनशक्तिको खाँचो मात्र छैन कि विद्यमान जनशक्तिलाई सूचना प्रविधिले सिर्जना गरेका अवसर लिन सक्ने बनाउनका लागि उपयुक्त प्रशिक्षण तथा सिक्ने वातावरणको समेत खाँचो छ । यसका साथै मुलुकभित्रै युवाहरूलाई आइसिटीसम्बन्धी काममा संलग्न गराई समयको धारअनुसारको अर्थतन्त्र निर्माणमा सरिक हुनुपर्ने देखिन्छ ।
सुशासनका लागि आइसिटी राम्रो शासन व्यवस्थालाई सुशासन भनिन्छ भने यसको एक बलियो माध्यमका रूपमा सूचना प्रविधियुक्त शासन वा विद्युतीय शासन रहेको छ । सूचना तथा सञ्चार प्रविधिलाई नागरिक र सरकारको बीचमा सम्पर्क सूत्रका रूपमा प्रयोग गर्ने कार्य विद्युतीय शासनले गर्दछ । विद्युतीय शासनको उद्देश्य भनेको सरकार, बजार र नागरिकका राष्ट्रिय, प्रादेशिक र स्थानीय तहमा रहेका सेवासँग जोडिएका प्रक्रियाहरूलाई सरलीकृत गर्नु हो । विद्युतीय शासन भनेको सुशासन स्थापनाको नवीनतम र गतिशील आयाम हो । यसमा सेवा प्रवाहमा सुधारका विषय त समेटिन्छन् नै सँगसँगै वस्तु तथा सेवाको उत्पादन र वितरणलाई थप प्रभावकारी तुल्याउने काम पनि पर्दछन् ।
विद्युतीय शासनले पूर्णता पाउनका लाग संस्थागत वातावरण सहितको स्पष्ट सोच र नीति,विद्युतीय शासनका लागि तयारी र सो को समीक्षा, सफ्टवेयर/हार्डवेयर विकास र व्यवस्थापन, सीपयुक्त र समर्पित जनशक्ति, सरोकारवालाबीच तत्त्सम्बन्धमा एउटै बुझाइ, निरन्तरको इनोभेसन, एकापसमा सञ्जालीकरण र निरन्तर अद्यावधिक गर्ने कुरा पर्दछन् । विद्युतीय शासन स्थापनाका लागि उल्लिखित विषयहरूका अलावा नेतृत्वको इच्छाशक्ति पनि महत्त्वपूर्ण हुन आउँछ । माग पक्षको रुचि र प्राथमिकता पहिचान गर्दै उपयुक्त ढङ्गले स्तरीय सेवा उपलब्ध गराउने विषयले मात्र सुशासन प्राप्त हुन सक्छ जसका लागि आइसिटीको प्रयोग सहयोगी हुने देखिएको छ ।
विश्व परिवेशमा अगुवा ट्रेन्ड सेन्टरका रूपमा हाल प्रविधिजन्य क्रान्ति देखिएको छ । यसैको परिणामस्वरूप शासन सञ्चालनमा विद्युतीय माध्यमको प्रयोग अर्थात् ई गभर्नेन्सले स्थान र चर्चा पाएको छ । यसबाट सरकार र सरकार, सरकार र नागरिक, सरकार र बजार तथा सरकार र राष्ट्रसेवकबीच पनि सम्बन्ध स्थापना भई शासन प्रक्रिया थप सशक्त र सिर्जनशील बन्दछ । दोहोरो सञ्चार कायम गर्ने गरी सूचना तथा तथ्याङ्कलाई पद्धतिमा ढाल्ने र मिल्दोजुल्दो कामलाई साझा प्लेटफर्ममा समेट्ने प्रयत्न भने आवश्यक छ ।
शासन सञ्चालक वा शासन प्रणालीप्रति नागरिक विश्वास अभिवृद्धि गर्न विद्युतीय शासन सहयोगी देखिएको छ । काम कारबाहीमा पारदर्शिता र जबाफदेहिता मात्र हैन विश्वसनीयतासमेत बढाउँदछ । यसका साथै सूचना तथा सञ्चार प्रविधिको प्रयोगले सार्वजनिक क्षेत्रमा हुने गरेका अनियमितता र चुहावट घटाउँछ, सरोकारवालाबीच मात्र हैन कि सेवाग्राही र सेवा प्रदायकबीचको अन्तरक्रिया बढाउँछ । सार्वजनिक सेवामा कारोबारको लागत तथा समय घटाउँदछ, मानवीय व्यवहार र स्वभावजन्य त्रुटिहरू घटेर जान्छन् । निर्णय निर्माणका क्रममा सूचना प्रशोधनको तह घट्दछ, अनुगमन मूल्याङ्कन प्रक्रिया सरल बन्दछ, प्रभावकारी बन्दछ । यसका साथै एउटै स्थानबाट धेरै सेवा प्रवाह सम्भव हुने, घरमै बसेर सेवा प्राप्त गर्न सकिने जस्ता परिणाम पनि देखा पर्दछ ।
सन् १९९६ देखि सन् २०१० को अवधि र एक सय ७० वटा देशको तथ्याङ्कका आधारमा भएको अध्ययनले के निष्कर्ष निकालिएको छ भने जहाँ इन्टरनेट प्रयोगकर्ताको सङ्ख्या बढी हुन्छ उक्त देशमा चाहे जस्तोसुकै शासन प्रणाली अपनाइएको भए पनि कुशल र स्थायी शासन हुन्छ । इन्टरनेटले सूचनामा पहुँच बढाउने, एकभन्दा बढी स्रोतहरुबीच सामाञ्जस्यता ल्याउने र राजनैतिक संवादको लागि मञ्च तयार गर्दछ । नेतृत्व तहलाई पारदर्शी र जबाफदेही बनाउन पनि इन्टरनेट सहयोग हुन्छ । अध्ययनले इन्टरनेटलाई थप चरणका रूपमा समावेश गर्न सिफारिससमेत गरेको छ ।
आइसिटीको प्रयोगलाई व्यापक र प्रभावकारी बनाउनका लागि खास गरी शासकीय व्यवस्थाका सबै पक्षहरू जस्तो कि सरकार, नागरिक, निजी क्षेत्र र संलग्न जनशक्ति सबैमा आइसिटी मैत्री व्यवहार आवश्यक पर्दछ । आइसिटीको सुरक्षित प्रयोगबाट सेवामा पहुँच बढ्न गई सामाजिक समावेशीकरणमा टेवा पुगेको, सूचना प्रवाहको मात्रा बढेको र गुनासो समाधान सरल भएको अध्ययनहरूले देखाएका छन् । सुगम र दुर्गम वा सहर र ग्रामीण क्षेत्रमा देखिएको आइसिटी प्रयोगको अन्तरलाई डिजिटल डिभाइड हुन गई एउटा नयाँ खालको असमानताको सिर्जना भएको छ । यसको समाधानका लागि पूर्वाधारमा लगानी, डिजिटल साक्षरता र सुविधाको सबै शासकीय तहमा विस्तार आवश्यक देखिन्छ ।
इन्टरनेट वा विद्युतीय माध्यमको प्रयोग गरी वस्तु तथा सेवाको स्वामित्व स्थानान्तरण गर्ने कार्यलाई विद्युतीय व्यापार वा इकमर्स भन्ने गरिन्छ । वस्तु तथा सेवा खरिदका लागि आदेश जारी गर्ने, वस्तु तथा सेवा उपलब्ध गराउने तथा गुनासो सुनुवाइ गर्ने काम यसमा समेटिन्छन् । आइसिटीको प्रयोगबाट उपभोक्तासँगको बजारको सम्बन्ध विस्तार भएको छ । फलस्वरूप व्यक्ति रहेको ठेगानामा छनोटअनुसारका चिजवस्तुहरु डेलिभरी गर्ने पद्धति विकसित हुँदै गएको छ ।
कोभिडपश्चात्को परिस्थितिमा विद्युतीय माध्यमबाट हुने कारोबारमा पाँच सय प्रतिशतसम्म वृद्धि भएको सर्भे क्षणले देखाएको छ । इकमर्स अपनाउँदा कारोबारको लागत घट्छ भने सुरक्षा बढ्छ । नगद छाप्न लाग्ने लागत र जोगाई राख्नमा रहेको जोखिम हटेर जान्छ । अर्को चाखलाग्दो कुरा त के भने इकमर्स प्रारम्भ गर्न ठूलो लगानी लाग्दैन । मात्र आवश्यकता के छ भने इकमर्सको पूर्ण सफलताका लागि सर्वसाधरणहरु नै डिजिटल साक्षर हुनु जरुरी हुन्छ ।
त्यसै गरी, ई पेमेन्टका लागि तत्पर र इच्छुक भएमा मात्र इकमर्सको समेत बढोत्तरी हुँदै जान्छ । इकमर्स कुनै देशभित्र सीमित हुनुनपर्ने हुँदा यस खाले व्यापारिक मोडका कारण एउटा कुनै स्थानमा प्रारम्भ गरिएको उत्पादनको विश्व बजारमा फराकिलो पहुँच वृद्धि सम्भव छ । त्यसो त पर्याप्त तयारीका साथ गरिएको इकमर्स आफैँमा औपचारिक बजारको पात्र बन्न पुग्दछ ।
कारोबारपछिको सूचना तथा तथ्याङ्क सजिलै प्राप्त सम्भव हुन्छ । उपभोक्तालाई उपलब्ध हुन सेवा र आपसी सम्बन्धमा थप प्रगाढता आउने हुन्छ । सरसर्ती हेर्दा बजार सक्रिय देखिएता पनि यसको समग्र व्यवस्थापन र नियमनका लागि सरकारी, निजी र सर्वसाधारण नागरिकको पनि आ–आफ्नै भूमिका हुने र हुनुपर्ने देखिन्छ । खास गरी भिडभाड हुनु जोखिमको विषय हुने कोभिड र यस्तै अन्य महामारीका बखत सुरक्षित किनबेचको मोडलका रूपमा इकमर्स एउटा राम्रो विकल्प हुने देखिन्छ । राज्यका तर्फबाट र व्यापारिक छाता सङ्गठनको दायित्वको दृष्टिकोणबाट समेत व्यवसायलाई औपचारिक र पहिचानयुक्त बनाउने एउटा कडी इमर्स हो । हुन त यसले अवसरसँगै चुनौती पनि थप गरेको छ । यो सीमाविहीन हुन्छ । नेपालले ढिलै भए पनि नेपालले इकमर्स रणनीति र कानुनको मस्यौदा तयार गरेको छ । विधेयकलाई अन्तिम रूप दिनुअघि इकमर्सका विज्ञ र सञ्चालकसँग पटक पटक छलफल गरी अन्तिम रूप दिनुपर्दछ ताकि कानुन आउनासाथ कार्यान्वयनमा समस्या नपरोस् । कानुन एउटा पूर्वाधार हो । सचेतना, सकारात्मक मानसिकता पनि इकमर्सका लागि आवश्यक सर्त हुन् ।
समृद्धिका लागि आइसिटी केही वर्ष पहिले तनहुँ दमौली नजिकको मानहुकोट सामाजिक सञ्जालमा अपलोड भएको भिडियोकै कारण आकर्षणको केन्द्रमा बदलिएको छ । स्थानीय तहले पूर्वाधारमा लगानी गरेको छ । यस खाले थुप्रै पर्यटकीय स्थल तथा प्रोडक्टहरुको प्रचारप्रसार गर्न आइसिटी सहयोगी हुन्छ । भाइरल गीत वा भिडियोले रोयल्टीमार्फत कमाई पनि गरेका हुन्छन् । सूचना तथा सञ्चार प्रविधिको उचित प्रयोगबाट उपलब्ध स्रोत साधन र सम्भावनाहरूको सही पहिचान हुने, सदुपयोग हुने मात्र नभई रोजगारी र आय बढ्ने तथा वितरण तथा पुनः वितरण सरल एवम् वैज्ञानिक भई असमानता र बेमेल हटेर जाने जस्ता राम्रो परिणाम निस्कन्छन् । आर्थिक समृद्धिसँगै स्वतन्त्रताको अभ्यास, बौद्धिक तथा सिर्जनात्मक कार्यहरू सम्भव हुने, आध्यात्मिक आयाम बलियो हुने, विभेद र वञ्चित करण हटेर गई समाजमा मेलमिलाप र सामञ्जस्यता बढेर जाने सही अर्थमा समृद्ध देश सुखी नेपालीको गन्तव्य हासिल हुन्छ । यसरी प्रयोगमा आउने आइसिटी सुरक्षित र विश्वसनीय हुन जाँदा कारोबार लागत घट्ने र लगानी वातावरण तयार गर्न सहयोगी हुन जान्छ ।
सारमा भन्नुपर्दा सूचना प्रविधिको प्रयोग अपरिहार्य छ यसको सुरक्षित प्रयोगका लागि तत्काल सम्भव देखिएका साइबर सुरक्षाका सबै खाले उपायहरू अवलम्बन गरिनु पर्दछ । आइसिटीको प्रयोगलाई सर्वसाधारणको जीविकासँग जोड्न र मुलुकको उत्पादकत्व बढाउन सक्ने गरी सरकारी, निजी र सामुदायिक क्षेत्रले आपसी समन्वयमा काम गर्नुपर्ने देखिन्छ । आइसिटी क्षेत्रका प्राज्ञिक संस्था र विज्ञहरूले देशमा आइसिटी क्षेत्रको सुधारका लागि गरेको योगदानको कदर र सम्मान गर्नसमेत पछि पर्नुहुँदैन ।
(लेखक सञ्चार तथा सूचना प्रविधि मन्त्रालयका सहसचिव हुनुहुन्छ)
","१९ बैशाख २०८०, मंगलबार"
https://www.prasashan.com/2020/09/20/197056/,सार्वजनिक वित्तीय व्यवस्थापन प्रणाली सुधारमा सूचना प्रविधिको प्रयोग,"सार्वजनिक कोषमा प्राप्त हुने रकमको पहिचान, प्राप्ति, प्रयोग र परिचालन गर्ने व्यवस्थापकीय शैलीलाई सार्वजनिक वित्तीय व्यवस्थापन प्रणाली भनिन्छ । सार्वजनिक वित्तीय स्रोतको प्राप्ति र परिचालन सम्बन्धी योजना बनाउने, कार्यान्वयन गर्ने, लेखांकन एवं अभिलेखीकरण, अनुगमन मूल्याङ्कन एवं विश्लेषण गर्ने व्यवस्थापकीय कलाको रूपमा रहेको सार्वजनिक वित्त व्यवस्थापन प्रणाली सार्वजनिक प्रशासनको रक्त सञ्चार हो जसले राज्य सञ्चालनको लागि प्राण भर्ने काम गर्दछ । यसले राज्यका अङ्गहरूलाई चलायमान बनाउन ऊर्जा प्रदान गर्दछ । यी विषयहरू सरकारको लगानी र दायित्व, आय र व्ययसँग सम्बन्धित छन् ।
ट्रष्टिको रूपमा रहेको सरकारले आफ्ना नागरिकबाट सङ्कलन गरेको कर वा आफ्नो नागरिक र राष्ट्रको सार्वभौमसत्ता धितोमा राखी लिएको ऋण तथा अनुदानको हिसाब जनताले मागेको समयमा जनताले बुझ्ने भाषामा उपलब्ध गराउनु पर्दछ । यो तीनै तहको सरकारको संवैधानिक, राजनीतिक तथा नैतिक दायित्व पनि हो । त्यसैले यो सरकारको महत्त्वपूर्ण कार्य क्षेत्र भित्र पर्दछ । यो केबल सरकारी आय व्ययको कागजी खेष्टो मात्र नभई राज्यको विकास, समृद्धि र सुशासनलाई दीर्घकालीनरूपमा प्रभाव पार्ने निर्णयहरूको सङ्ग्रह हो । राज्यको जीवन्ततासँग जोडिएको विषय भएकोले नियमितता, मितव्ययिता, प्रभावकारिता, कार्यदक्षता र औचित्यता सार्वजनिक वित्तीय व्यवस्थापनका आधारभूत सर्तहरू हुन । यसको लागि व्यवस्थापकीयकलामा निरन्तर सुधार गर्नुपर्दछ ।
आविष्कारको जननी आवश्यकता रहेकोले अपेक्षालाई आवश्यकतामा बदल्न निरन्तर सुधार अपरिहार्य छ । यथास्थितिमा बसेर अपेक्षालाई आवश्यकतामा बदल्न सकिँदैन । यसको लागि निरन्तर खोज, अनुसन्धान, लगानी, त्याग, समर्पण र लगावको आवश्यकता पर्दछ । विश्वमा सन १४९४ मा इटलीबाट विद्धान लुकास पेसिओलीले विकास गरेको आधुनिक लेखाको सिद्धान्त नेपालमा भने वि.स. २०१८ सालमा नयाँ स्रेस्ता प्रणालीको विकास भएपश्चात् सुरुवात भएको देखिन्छ । यस अवधिसम्म आइपुग्दा विभिन्न कालखण्डमा विभिन्न सरकारहरूले लालढण्डा, मोडढण्डा, वासिल बाँकी स्रेस्ता प्रणाली, स्याह स्रेस्ता प्रणाली, अर्वाजी, ढपोट स्रेस्ता प्रणाली, भुक्तानी स्रेस्ता लगायतका प्रणालीको प्रयोग भएको पाइन्छ । विभिन्न ढाँचाका फारमहरू प्रयोगमा ल्याएको पाइन्छ ।
विभिन्न कालखण्डमा विभिन्न निकायहरू स्थापना गरी सार्वजनिक कोष व्यवस्थापन गर्ने गरिएको देखिन्छ । वि.स. २००८ सालमा महालेखापालको कार्यालयकोरूपमा स्थापना भएको सञ्चित कोष व्यवस्थापनको जिम्मेवारी र दायित्व बोकेको हालको महालेखा नियन्त्रक कार्यालयको स्थापना भने वि.स. २०३२ सालमा भएको हो । हाल महालेखा नियन्त्रक कार्यालयले नै नेपाल सरकारको सञ्चित कोषको व्यवस्थापन गदै आएको छ भने सार्वजनिक वित्तीय प्रणालीमा सुधार गर्न सूचना प्रविधिको प्रयोग गर्दै आएको छ । सूचना प्रविधिको प्रयोग मार्फत वित्तीय क्षेत्रमा सुधार गर्ने यो अग्रणी संस्थाको रूपमा समेत कहलिएको छ ।
महालेखा नियन्त्रक कार्यालयले सार्वजनिक खर्च प्रणालीलाई सुधार गर्न, कारोबार लागत घटाउन, वित्तीय जोखिम घटाउन, पारदर्शिता र जवाफदेहिता प्रवर्द्धन गर्न, वित्तीय अनुशासन कायम गरी सुशासन अभिवृद्धि गर्न विभिन्न समयमा निकासा प्रणालीमा सुधारका कदमहरू चालेको पाइन्छ । चौमासिक निकासा, मासिक निकासा प्रणाली, शोधभर्ना निकासा प्रणालीमा सुधार गरी शून्य नगद मौज्दातमा निकासा हुने एकल खाता कोष प्रणाली आ.व. २०६५/६६ सालबाट कार्यान्वयन ल्याएपछि वित्तीय व्यवस्थापन सुधारमा महत्त्वपूर्ण ‘सिफ्ट’ गरेको पाइन्छ । यो प्रणालीको अवलम्बन पश्चात् सञ्चालन लागत, जनशक्ति व्यवस्थापन, समय र प्रतिवेदन प्रणालीमा महत्त्वपूर्ण फड्को मारेको थियो । यसको साथसाथै बजेट प्रणालीलाई सुधार गर्न बजेट व्यवस्थापन सूचना प्रणाली र आयोजना प्राथमिकीकरण गर्ने सूचना प्रविधिमा आधारित प्रणालीको समेत विकास गरिएको छ । त्यस्तै राजस्वलाई व्यवस्थापन गर्न राजस्व व्यवस्थापन प्रणाली र सार्वजनिक ऋण तथा लगानीलाई व्यवस्थित गर्न सार्वजनिक ऋण व्यवस्थापन प्रणाली कार्यन्वयनमा आएको छ ।
यी सबै प्रणाली अनलाइनमा आधारित प्रणाली भएकोले ‘रियल टाइम रिर्पोटिङ्ग’ गर्नुका साथै पारदर्शिता, जवाफदेहिता तथा वित्तीय उत्तरदायित्व मार्फत वित्तीय अनुशासन अभिवृद्धि गर्न सफल भएको छ । कार्यसंचालनतर्फको लेखा प्रणालीमा सुधार गर्नसमेत विभिन्न निकायमा विभिन्न समयमा फरक फरक सुधारका प्रयासहरू गरेको पाइन्छ ।
महालेखा नियन्त्रक कार्यालयले विकास गरेको कम्प्युटरमा आधारित लेखापालन प्रणाली होस वा सडक विभागले प्रयोग गरेको वित्तीय व्यवस्थापन सूचना प्रणाली वा स्वास्थ्य मन्त्रालयले प्रयोग गरेको ‘टयाबुक्स’ वा स्थानीय तहले निकाय अनुसार प्रयोग गरेको वित्तीय व्यवस्थापन सूचना प्रणाली नै किन नहोस्, सबै प्रणाली पूर्णरुपमा विकास नभएको र आधुनिक लेखा प्रणालीको सबै विशेषताहरू आत्मसाथ गर्न सकेको देखिँदैन ।
‘युटिलिटि’ सफ्टवेयरको रूपमा विकास भएको यी प्रणालीहरू आधुनिक लेखा प्रणालीको सबै विशेषता समावेश गर्न नसकेको, निकायको आवश्यकताअनुसार फरक फरक ‘प्लेटफर्म’मा डिजाइन गरिएको, डाटा सेक्युरिटीको भरपर्दो र विश्वसनीय आधार नभएको, ‘वर्क फ्लो’ फरक भएको कारण कार्यालयअनुसार नयाँ सफ्टवेयरको तालिम लिनुपर्ने, सफ्टवेयरहरूबाट एकीत तथ्याङ्क तयार गर्न नसकिने वा ‘डाटा माइग्रेसन’ र ‘इन्टिग्रेशन’मा समस्या भएको कारण हालै महालेखा नियन्त्रक कार्यालयले स्थानीय तहतर्फ स्थानीय तह वित्तीय व्यवस्थापन प्रणाली र संघीय र प्रादेशिक निकायको लागि क्रियाकलापमा आधारित विद्युतीय लेखा प्रणालीको विकास गरी प्रयोगमा ल्याएको छ ।
निकायगत रूपमा छरिएर रहेको वित्तीय व्यवस्थापन प्रणालीले सञ्चालन लागत बढाएको, भरपर्दो र विश्वसनीय प्रणाली हुन नसकेको, सुरक्षा र जोखिमका क्षेत्रहरू पहिचान गर्न नसकेको र प्रतिवेदन प्रणालीमा एकरूपता कायम गर्न नसकेको जस्ता अवगुणहरू रहेको देखिए पनि यी प्रणालीहरू पक्कै पनि क्रियाकलापमा आधारित विद्युतीय लेखा प्रणाली र स्थानीय तह वित्तीय व्यवस्थापन प्रणाली सुधारका सिकाइका आधार हुन भन्ने कुरालाई नकार्न सकिँदैन ।
प्रणाली सुधारमा अग्रिणी भूमिका निर्वाह गरेको महालेखा नियन्त्रक कार्यालयले कार्य संचालनस्तरको आर्थिक प्रशासन व्यवस्थापनको लागि एकल खाता कोष प्रणाली, बजेट व्यवस्थापन सूचना प्रणालीसँग स्वचालितरुपमा आबद्ध हुने गरी क्रियाकलापमा आधारित विद्युतीय लेखा प्रणाली प्रयोगमा ल्याएको छ । त्यस्तै स्थानीय तह वित्तीय व्यवस्थापन प्रणाली ‘सूत्र’मा समेत व्यापक सुधार गरिएको छ । ‘एक्टिभिटि’मा आधारित लेखापालन प्रणालीबाट प्रयोगकर्ताले चाहेको खण्डीकृत र सूक्ष्म तथ्याङ्कहरू प्राप्त गर्न सक्छन् । केन्द्रीय निकाय एवं अन्य सरोकारवालाले एकीकृत र भरपर्दो ‘रियल टाइम’ तथ्याङ्क प्राप्त गर्न सक्ने परिकल्पना गरिएको छ । यसको आधारमा ती निकायहरूले कार्यक्रमगत बजेट कार्यान्वयन गर्न, दैनिक वित्तीय प्रतिवेदन समीक्षा गर्न र खर्च योजना गर्न सक्नेछ । यो प्रणालीको पूर्ण कार्यान्वयन मार्फत आन्तरिक र अन्तिम लेखापरीक्षणको लागि चाहिने आधारभूत सूचना र तथ्याङ्क समेत उत्पादन गरी लेखा परीक्षणलाई मितव्ययी, कार्यदक्ष, प्रभावकारी र विश्वसनीय बनाउन सकिने देखिन्छ ।
वित्तीय व्यवस्थापन सुधारको नयाँ अध्यायमा प्रवेश गरेको भनिएको यो प्रणालीका पनि थुप्रै चुनौती र सीमाहरू छन् । जसले यसको दिगोपना, उपयोगिता, भरपर्दोपना र सुरक्षामाथि निरन्तर प्रश्न गरिरहन्छ । यो प्रणालीलाई सरल र पूर्ण क्षमतामा सञ्चालन गरी प्रयोगकर्ता मैत्री बनाउने, वित्तीय व्यवस्थापनका सबै विशेषता एवं क्षेत्रहरूलाई समाहित गर्ने, जनशक्ति विकास गर्ने, सूचना प्रविधिसँग सम्बन्धित सर्भर, इन्टरनेट, ‘कनेक्टिभिटी’को गुणस्तरीयताको सुनिश्चितता, सूचना प्रविधि पूर्वाधारको विकास, साइवर हमला, सूचना तथा तथ्याङ्कको गोपनीयता र सुरक्षा प्रतिको अस्वस्थता, प्रतिवेदन प्रणालीमा सुधार, टिएसए, एलएमबीआइएस, सीजीएएस बीच स्वचालित सम्बन्ध स्थापना गर्ने विषयहरू यसका प्रमुख चुनौती हुन । यी विषयहरू नै आगामी दिनमा चाल्ने थप सुधारका क्षेत्र पनि हुन ।
संघीय सरकारका केन्द्रीय निकायहरू, प्रदेश सरकार र स्थानीय तहहरू, राष्ट्रिय सूचना प्रविधि केन्द्र, इन्टरनेट सेवा प्रदायक, नेपाल राष्ट्र बैङ्क, सरकारी कारोबार गर्ने बैङ्क र नेपाल क्लियरिङ्ग हाउससँगको पर्याप्त समन्वय र सहकार्यले यो प्रणालीमार्फत उपलब्ध हुने सेवा प्रवाहलाई थप प्रभावकारी बनाउन सकिन्छ भने प्रणाली सुधारप्रतिको विश्वसनीयता र अपनत्व अभिवृद्धि गर्न सकिन्छ । सुरक्षित, भरपर्दो र विश्वसनीय प्रणालीको विकास गरी यसको दीर्घकालीन प्रयोगको लागि शासकीय पात्रहरूलाई अस्वस्थता बनाउन प्रतिबद्ध, उत्प्रेरित र क्षमतावान् कर्मचारी विकासको लागि मानव संशाधन विकासमासमेत जोड दिनु उत्तिकै अपरिहार्य विषय हो ।
गुणस्तरीय, सुरक्षित, किफायती, दिगो र विश्वस्तरीय सूचना प्रविधि पूर्वाधार विकास एवं प्रवर्द्धन यो प्रणाली सञ्चालनका महत्त्वपूर्ण आधारहरू हुन । प्रणाली सुधारप्रतिको नेतृत्वको विश्वास, झुकाव र अपनत्व, उत्प्रेरित र क्षमतावान् कर्मचारी विकास र उपयोग, सूचना प्रविधि पूर्वाधारमा लगानी र गुणस्तरमा सुनिश्चितता, शासकीय पात्रहरू बीच पर्याप्त समन्वय र सहकार्यबाट सार्वजनिक वित्तीय व्यवस्थापन प्रणाली सुधारको यो अभियानले निरन्तरता पाउने देखिन्छ भने वित्तीय अनुशासन मार्फत सुशासन प्रवर्द्धन गर्दै नेपालको सार्वजनिक वित्तीय प्रशासनले सार्वजनिक वित्त प्रशासनका विश्व मानक प्राप्त गर्न सफल हुनेछ ।
","४ आश्विन २०७७, आइतबार"
https://www.prasashan.com/2023/12/19/501338/,सूचना प्रविधि सम्मेलन गर्दै काठमाडौँ महानगर,"काठमाडौँ । काठमाडौँ महानगरपालिकाले आगामी चैतमा ‘सूचना प्रविधि सम्मेलन’ आयोजना गर्ने भएको छ ।
महानगरवासीलाई सरल, सहज र सूचना प्रविधिमा आधारित सेवा प्रदान गर्नका लागि सम्मेलन आयोजना गर्न लागिएको कामपाको प्रवक्ता नवीन मानन्धरले जानकारी दिए।
कामपा सूचना प्रविधि समिति संयोजनसमेत रहेका मानन्धरका अनुसार सम्मेलनमा आविष्कार, नवीनतम् सोच र प्रविधिलाई सम्मेलनमार्फत कसरी जोड्न सकिन्छ, युवा, साझेदार र अन्तर्राष्ट्रिय समुदायलाई कसरी सहभागी गराउन सकिन्छ भन्ने विषय मुख्यरुपमा रहनेछन् ।
“जिम्मेवार, पारदर्शी, उत्तरदायी, सरकार बन्न कामपाले प्राप्त गरेका उपलब्धिलाई संस्थागत र सिकाइलाई प्रवर्द्धन गर्न, नयाँ आविष्कारलाई ग्रहण गर्न कामपाले नीति, योजना र कार्यक्रम बनाउनु पर्नेछ”, प्रवक्ता मानन्धरले भने, “सम्मेलनले दिएको निचोड र सिफारिसहरू, काठमाडौँका जनता र नागरिकलाई प्रविधिमा आधारित गुणस्तरीय सेवा दिन, सेवाग्राहीलाई डिजिटल आचरण विकास गर्न आवश्यक पर्ने नीति निर्माणको आधार हुनेछ ।” नागरिकले अपेक्षा गरेको सेवाका लागि सरकारको प्रतिबद्धता देखाउन सम्मेलनले भूमिका खेल्ने महानगरको विश्वास छ ।
नीतिमा, शासनमा, सेवामा, समुदायमा डिजिटल समावेशीकरण प्रवर्द्धन गर्दै यसको पहुँच सामाजिक क्षेत्र, निजी व्यवसाय, उद्योग, उद्यमशीलता र वाणिज्य क्षेत्रमा समेत पुग्ने र साझेदारी विकास हुनेछ । सम्मेलनबाट यसका रणनीति तथा कार्यक्रम निर्माण हुनेछन् । यी विषयलाई सम्मेलन आयोजनाको उद्देश्यका रूपमा राखिएको छ ।
शासन सञ्चालन गर्न तथा सेवा प्रदान गर्न सरकारले प्रयोग गरेका प्रविधि, सेवाग्राहीमा यसको पहुँच र प्रयोग, साझेदार सरकार तथा कार्यालयबीचको अन्तरसम्बन्ध, प्रविधि प्रयोग तथा विस्तार सम्मेलनका प्रस्तुतीकरण तथा छलफलका विषय रहने बताइएको छ । प्रविधिले प्रदान गरेका परिवर्तित अवसरमा वर्तमान सम्भावनाजस्ता विषयमा विशेषज्ञ र साझेदारहरूबीच समूहगत छलफल तथा अन्तरक्रियात्मक कार्यशाला सम्मेलनका कार्यक्रममा समेटिने बताइएको छ । प्रविधिहरूको व्यावहारिक प्रयोग, पेसाकर्मी, उद्यमी, युवा तथा सरकारी संयन्त्रका बीच क्षेत्रगत सञ्जाल निर्माण (नेटवर्किङ) को अवसर सिर्जना गरिनेछ ।
सम्मेलनबाट कामपाले सरकार र प्रविधि प्रदायकहरू बीचको साझेदारी नजिक हुनाका साथै एकीकृत र कार्यान्वयनयोग्य दस्तावेज प्राप्त हुने विश्वास लिएको जनाएको छ ।
","३ पुस २०८०, मंगलबार"
https://www.prasashan.com/2018/12/13/95339/,सूचना प्रविधिमा नागरिकको पहुँच बढाउन काम तीव्र,"काठमाडौं । सरकारले सूचना र प्रविधिमा नागरिकको पहुँच सुनिश्चित गर्ने कार्यलाई तीव्रता दिएको छ । विभिन्न जिल्लामा सूचना र प्रविधिको विकास गरिएको र कतिपय जिल्लामा कामले तीव्रता पाएको सञ्चार तथा सूचना प्रविधि मन्त्रालयले जनाएको छ ।
विद्यालय स्वास्थ्य संस्था, स्थानीय तह र सरकारी कार्यालयको सेवामा सूचना र प्रविधिको विकासका काम जारी रहेको मन्त्रालयका प्रशासन तथा योजना महाशाखा प्रमुख राधिका अर्यालले बताए ।प्रविधिमा सबै नागरिकको पहुँच सुनिश्चित गर्ने सरकारी योजनाअनुरुप धेरै जिल्लाका विद्यालय र स्वास्थ्य संस्थामा सूचना र प्रविधिको विकास भइसकेको उनको भनाइ छ ।
आर्थिक वर्ष २०७५/७६ मा सरकारले प्रस्तुत गरेको नीति तथा कार्यक्रम र बजेट वक्तव्यमा सूचना र प्रविधिमा सबै नागरिकको पहुँच सुनिश्चित गरिने उल्लेख गरिएको थियो । यस्तै विभिन्न संस्थामा आधुनिक सञ्चार प्रविधिको प्रयोग बढाइने र उच्च गतिको इन्टरनेट सुविधा पुर्‍याइने उल्लेख छ ।
त्यसैलाई आत्मसात् गर्दै सेवा प्रदायक कम्पनीसँग सम्झौता गरेर प्रविधिको विकासलाई प्राथमिकताका साथ अघि बढाइएको मन्त्रालयले जानकारी दिएको छ ।
मन्त्रालयका प्रशासन तया योजना महाशाखा प्रमुख अर्यालले पहिलो चौमासिक सकिँदासम्म स्वास्थ्य र शिक्षामा सूचना र प्रविधिको विकासका लागि नेपालका विभिन्न ४१ जिल्लामा सेवा प्रदायक कम्पनी छनोट गरेर काम थालिएको जानकारी दिए । त्यसमध्ये ११ जिल्लामा इन्टरनेट सेवा जडान कार्य सम्पन्न भएको र १६ जिल्लामा ५० प्रतिशत काम पूरा भएको जनाइएको छ ।
अन्य १० जिल्लामा ३० प्रतिशत र १३ जिल्लामा सम्झौता भई जडानको प्रक्रिया शुरु भएको अर्यालले बताए । बाँकी जिल्लामा प्रारम्भिक काम चलिरहेको मन्त्रालयले जनाएको छ । अहिलेसम्म ८५ स्थानीय तहले मोबाइल एप्लिकेसन बनाएर सेवा प्रवाह थालेको र केही ठाउँमा एप्स बनाउने कार्य जारी छ । सूचना र प्रविधिको नीति कार्यान्वयन गर्न कार्ययोजना तयार पारी कार्यदलसमेत गठन भइसकेको मन्त्रालयले जनाएको छ । मन्त्रालयले सूचनाको महामार्गसम्बन्धी काम माघ १५ गतेबाट शुरु गर्ने तयारी गरेको छ ।
स्थानीय तहका स्वास्थ्य केन्द्र, विद्यालय र वडा कार्यालयसम्म ६९० स्थानीय तहको छ हजार ८२ वडा र ५ हजार १७० स्वास्थ्य केन्द्रमा इन्टरनेट सेवा पु¥याउन १८ वटा प्याकेजमा काम भइरहेको मन्त्रालयले जनाएको छ । सबै स्थानीय तहमा ब्रोडब्याण्ड सेवा विस्तार गर्ने योजनाअनुसार पहुँच नपुगेका १५० स्यानीय तहको पहिचान गरी माग प्रस्ताव प्रकाशनको तयारी गरिएको छ ।
सरकारी सेवालाई विद्युतीय माध्यमबाट प्रवाह गर्ने कामलाई प्राथमिकता दिइएको छ । अनलाइनमा भएका १० सरकारी सेवालाई राष्ट्रिय पोर्टलमा आबद्ध गराइएको मन्त्रालयले जनाएको छ । हरेक प्रदेशको एक विद्यालयलाई ‘स्मार्ट’ विद्यालयको रुपमा रुपान्तरण गर्ने योजनाअनुसार सूचना प्रविधिमैत्री विद्यालय सञ्चालन तथा व्यवस्थापन कार्यविधि स्वीकृत भइरहेको र छनोट गर्न सूचना प्रकाशन गरिएको छ ।
यस्तै सामुदायिक विद्यालयमा कम्प्युटर प्रयोगशाला स्थापना गर्ने योजनाअनुसार सूचना प्रविधि विभागसँगको समन्वयमा स्थापनाको प्रक्रिया थालिएको मन्त्रालयले जनाएको छ । सूचना तथा प्रविधिमन्त्री गोकुलप्रसाद बाँस्कोटाले जनचाहनालाई पूरा गरी देश समृद्ध पार्ने सरकारी लक्ष्य पूरा गर्न मातहतका कर्मचारीलाई निर्देशन समेत दिएका छन् । यसका लागि नियमित अनुगमन र कामको प्रभावकारिता मूल्याङ्कनलाई कडाइ गर्ने सञ्चार मन्त्रालयले जनाएको छ ।
","२७ मंसिर २०७५, बिहिबार"
https://www.prasashan.com/2023/09/22/474067/,अब संसारसँग प्रतिस्पर्धा गर्ने क्षेत्र सूचना प्रविधि नै हो : मन्त्री शर्मा,"काठमाडौँ । सञ्चार तथा सूचना प्रविधिमन्त्री रेखा शर्माले संसारसँग प्रतिस्पर्धा गर्ने क्षेत्र सूचना तथा सञ्चार प्रविधि भएकाले सबै सरोकारवालाको ध्यान सूचना प्रविधिको विकासमा हुनुपर्ने बताएकी छन् ।
आज युनियन अफ आइसिटीएस प्रोफेसनल्स नेपालले आयोजना गरेको ‘नेपालमा दिगो रोजगारी आर्थिक वृद्धिका लागि सञ्चार क्षेत्रको सुदृढीकरण’ विषयक सामाजिक संवादका अवसरमा उनले सूचना प्रविधिको विकासका लागि सरकार र निजी क्षेत्र सँगसँगै अगाडि बढ्नुपर्नेमा जोड दिइन् ।
सूचना तथा सञ्चार प्रविधिको विकासका लागि सरकारले नीति, कानुन र पूर्वाधार निर्माणका क्षेत्रमा काम गर्ने उल्लेख गर्दै उनले निजी क्षेत्रले लगानी बढाउनुपर्ने बताइन् ।
‘सरकारले चालु आर्थिक वर्षको बजेटबाटै आत्मनिर्भर अर्थतन्त्रको आधार: स्वदेशमै उत्पादन र रोजगार भन्ने नाराका साथ सूचना प्रविधि क्षेत्रलाई पनि समेटेर सबै स्थानीय तहमा राष्ट्रिय उत्पादन र रोजगार प्रवर्द्धन कार्यक्रम सञ्चालन गर्ने घोषणा गरिसकेको छ’, उनले भनिन् ।
मन्त्री शर्माले सूचना प्रविधिमा आधारित उत्पादन वृद्धि र रोजगार प्रवर्द्धनका लागि सङ्घीय सरकारले कानुन, पूर्वाधार र जनशक्ति उत्पादनमा ध्यान केन्द्रित भएको भन्दै प्रदेश र स्थानीय तहलाई पनि यसका लागि मन्त्रालयले प्रोत्साहन गरिरहेका बताइन् ।
पूर्वाधारको पहिलो सर्त ‘कनेक्टिभिटी’ भएकाले मुलुकभर द्रूत गतिको इन्टरनेटको पहुँच विस्तार गर्दै सूचना प्रविधि ज्ञान पार्क स्थापना गर्न सकियो भने देशका जुनसुकै ठाउँमा बसेर पनि सूचना प्रविधिमा आधारित उद्यम सञ्चालन गर्न सकिने उनको भनाइ छ ।
‘जहाँसम्म दिगो रोजगारी र आर्थिक वृद्धिका लागि सूचना प्रविधि क्षेत्रलाई सुदृढ गर्ने सवाल छ, यो महत्त्वपूर्ण विषय हो’, उनले भनिन्, ‘जसरी अहिले सूचना तथा सञ्चार प्रविधिको प्रयोग बढेको छ, यसले स्वतः सूचना प्रविधिमा आधारित कारोबार पनि बढाएको छ । हामीले अहिलेसम्म आयातित सूचना प्रविधिका उत्पादन बढी प्रयोग गरिरहेका छौँ, अब हामीले देशभित्रै सूचना प्रविधिमा आधारित उत्पादन बढाउनेतिर ध्यान दिनुपर्ने बेला आएको छ ।’
नेपालमा सूचना प्रविधिमा आधारित रोजगारी र स्वरोजगारी बढ्दै गएको उल्लेख गर्दै उनले सरकारले चालु आवको बजेटदेखि पुँजीगत बजेटको न्यूनतम एक प्रतिशत रकम अनुसन्धान, नवप्रवर्तन र आविष्कारमा खर्च गर्ने, सूचना प्रविधिको उद्योगमा वैदेशिक लगानीको सीमा हटाउने, देशभित्रै बसेर सूचना प्रविधिको सेवा निर्यात गरी विदेशी मुद्रा आर्जन गर्ने व्यक्तिलाई विदेशी मुद्रामा प्राप्त गरेको आयमा लाग्ने करमा ५० प्रतिशत छुट दिनेलगायतका व्यवस्था गरिएको पनि मन्त्री शर्माले जानकारी दिइन् ।
सरकारी सेवामा दक्ष जनशक्ति आकर्षित गर्न निजामती सेवामा अलग्गै ‘सूचना प्रविधि’ समूह बनाएर सङ्घीय निजामती विधेयक अघि बढाइएको उल्लेख गर्दै उनले उनीहरूको क्षमता विकासका लागि सूचना प्रविधि स्टाफ कलेजलगायतका संरचनाबारे पनि योजना बनाइरहेको उनको भनाइ छ ।
","५ आश्विन २०८०, शुक्रबार"
 https://www.prasashan.com/2023/08/22/464580/,सूचना प्रविधिमा अन्तर्राष्ट्रिय क्षेत्रसँग सहकार्य गर्न इच्छुक छौँ : मन्त्री शर्मा,"काठमाडौँ । सञ्चार तथा सूचना प्रविधिमन्त्री रेखा शर्माले नेपाल सूचना प्रविधिको विकासका लागि अन्तर्राष्ट्रिय समुदायसँग सहकार्य गर्न इच्छुक रहेको बताएकी छन् ।
सिंहदरबारस्थित सञ्चार मन्त्रालयमा आज नेपालका लागि दक्षिण कोरियाका राजदूत पार्क तइयोङसँगको भेटमा मन्त्री शर्माले राष्ट्रिय हितलाई ध्यान दिँदै सूचना प्रविधिको विकासका लागि सबैसँग सहकार्य गर्न तयार रहेको बताइन् ।
सूचना प्रविधिलाई समृद्धिको प्रमुख आधारको रूपमा नेपाल सरकारले लिएको जानकारी दिँदै उनले नेपाल सरकारले यो वर्षदेखि वार्षिक पुँजीगत बजेटको एक प्रतिशत आविष्कार र नवप्रवर्तनमा लगाउने घोषणा गरेको बताइन् ।
भर्खरै मात्रै साइबर सुरक्षा नीति जारी गरेको उल्लेख गर्दै मन्त्री शर्माले चाँडै साइबर सुरक्षा केन्द्र स्थापना गर्ने तयारीमा रहेको जानकारी दिइन् । अहिले चलिरहेको डाटा सेन्टर स्थापनामा कोरियाले गरेको सहयोगको स्मरण र प्रशंसा गर्दै उनले यसलाई थप सुरक्षित र भरपर्दो बनाउन लागिएको जानकारी दिए ।
चालु आर्थिक वर्षभित्र सबै वडा तहसम्म इन्टरनेट सुविधा पुर्‍याउने तयारी गरिएको जनाउँदै मन्त्री शर्माले देशभर फाइभजी सेवा विस्तार गरिने बताए । “सबै वडा तहसम्म इन्टरनेट विस्तार गर्दा नेपालमा सूचना प्रविधिको क्षेत्रमा नयाँ फड्को हुनेछ”, मन्त्री शर्माले भनीन्, “नेपालको सूचना तथा सञ्चार प्रविधिको विकासका लागि कोरियालगायत अन्तर्राष्ट्रिय समुदायसँग जिटुजी, पिटुपी (सरकार–सरकार, जनता–जनता) सहयोग आदानप्रदान गर्न हामी इच्छुक छौँ ।”
भेटमा राजदूत तइयोङले नेपालले साइबर सुरक्षाका लागि पारित गरेको साइबर सुरक्षा नीति र पहल महत्त्वपूर्ण भएको बताए । कोरिया नेपालमा वैदेशिक लगानी गर्ने चौँथो मुलुक रहेको जानकारी दिँदै उनले सूचना प्रविधि क्षेत्रमा लगानी बढोस् भन्ने कोरियाको चाहना रहेको बताए ।
नेपालमा कोरियाको सरकारी तहबाट मात्र नभई निजी क्षेत्रबाट पनि ठूलो सहयोग भइरहेको उल्लेख गर्दै सामसुङले पुल्चोक क्याम्पसको ‘इन्नोभेसन सेन्टर’मा सहयोग गरिरहेको बताए ।
","५ भाद्र २०८०, मंगलबार"
https://www.prasashan.com/2023/05/02/426933/,"सूचना, सञ्चार प्रविधिको विकासलाई उच्च प्राथमिकतामा राखेका छौँ : मन्त्री शर्मा","काठमाडौँ । ‘सुरक्षित सूचना प्रविधि, सुशासन र समृद्धि’ भन्ने मूल नाराका साथ आज राष्ट्रिय सूचना तथा सञ्चार प्रविधि दिवस (आइसिटी डे) मनाइँदैछ । हरेक वर्षको मे २ मा आइसिटी डे मनाइँदै आएकामा नेपालमा निजी र सरकारी तवरबाट यो दिवस मनाइँदै आएको छ । २०७४ जेठ १९ गते बसेको मन्त्रिपरिषद्बाट निर्णय भएअनुसार प्रत्येक वर्ष मे २ मा राष्ट्रिय सूचना तथा सञ्चार प्रविधि दिवस मनाउन थालिएको हो । सुशासन, दिगो विकास एवं गरिबी न्यूनीकरणका लक्ष्य हासिल गर्ने उद्देश्य प्राप्तिका लागि यस दिवसको सान्दर्भिकता अझ बढिरहेको छ ।
सञ्चार तथा सूचना प्रविधिले विश्वलाई नै एउटा गाउँका रूपमा परिणत मात्र गरिदिएको छैन, मानव जीवनलाई सहज, सरल र समृद्ध बनाउन महत्त्वपूर्ण भूमिका निर्वाह गरेको छ । प्रविधिको उपयोगलाई बढी विश्वसनीय, सुरक्षित र पहुँचयोग्य बनाएर आम नागरिकलाई विद्युतीय माध्यमबाट सरल, सहज, सुलभ तथा विश्वसनीयरूपमा सेवा उपलब्ध गराउनुपर्ने आवश्यकता रहेको छ । सूचना तथा सञ्चार प्रविधिको बढ्दो प्रयोगसँगै यसलाई व्यवस्थित गर्न वर्तमान सरकारले नीतिगत एवं विभिन्न कार्यक्रमहरूको कार्यान्वयनमा जोड दिएको छ । सूचना प्रविधिको क्षेत्रमा लगानीको वातावरण सुधार गर्न, ज्ञानमा आधारित समाज तथा डिजिटल साक्षरतामा जोड दिइएको सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले बताएकी छन् । प्रस्तुत छ, राष्ट्रिय सूचना तथा सञ्चार प्रविधि दिवसका अवसरमा उनीसँग राससका आलेख प्रमुख कृष्ण अधिकारी र समाचारदाता अशोक घिमिरेले गरेको कुराकानीको सम्पादित अंश :
सूचना प्रविधि क्षेत्रको विकासका लागि सरकारले कस्ता प्राथमिकता निर्धारण गरेको छ ?
आज हामी सूचना प्रविधि दिवस मनाउन गइरहेका छौँ । यस अवसरमा सबैलाई शुभकामना दिन चाहन्छु । सूचना प्रविधिको क्षेत्रलाई उच्च प्राथमिकतामा राखेर त्यसको विकास र समृद्धिका विषयलाई सँगसँगै अगाडि बढाएका छौँ । पछिल्लो समयमा सूचना र प्रविधि आधारभूत आवश्यकता बन्न पुगेको छ । कुनै समय विलासी लाग्ने यो विषय आजको दिनमा आइपुग्दा आधारभूत आवश्यकता महत्त्वको बनेको छ । खास गरेर कोभिड महामारीपछि हाम्रो देशमा पनि सूचना प्रविधिको बहु आयामिक प्रयोग बढेको छ । त्यस कारणले गर्दा सूचना प्रविधिलाई सम्पूर्ण राष्ट्रले महत्त्वका साथ हेर्नुपर्छ भन्नेमा नीतिगतरूपमा आउँदो नीति कार्यक्रम र बजेटमा यस विषयमा केही व्यवस्था गरिनेछ ।
सूचना र प्रविधिका क्षेत्रलाई हिजो अलि फरक ढङ्गबाट सोचियो । सुर्तीजन्य पदार्थ र मदिराको कर र सूचना प्रविधिसँग सम्बन्धित सामग्री खरिद गर्ने करको दर एउटै रहेको छ । विगतमा राज्यको आँखाले सूचना र प्रविधिलाई आधारभूत आवश्यकताको दृष्टिकोणबाट हेर्न सकेनछौँ । यसलाई मिलाउनुपर्ने देखिएको छ । आउँदो नीति कार्यक्रम बजेटमा पनि यी विषयलाई प्राथमिकताका साथ लैजानुपर्छ भनेर छलफल गरिरहेका छौँ । सूचना प्रविधिसँग सम्बन्धित आवश्यक ऐन, कानुन छैनन्, ती ऐन, कानुनलाई बदलिँदो परिस्थितिअनुसार अगाडि बढाउनुपर्छ । सूचना प्रविधिको क्षेत्रमा कानुनी व्यवस्था गर्नुपर्छ भनेर हामीले सोहीअनुसार काम गरिरहेका छौँ । त्यसैले अहिले मन्त्रालय सूचना प्रविधि ऐनको तयारी गरिरहेको छ । दूरसञ्चार क्षेत्रसँग सम्बन्धित विधेयकहरू तयारीका क्रममा छौँ ।
सूचना प्रविधि क्षेत्रको विकासमा कस्ता खालका चुनौती देखिएका छन् ?
सूचना प्रविधिको क्षेत्रमा ठूलो सम्भावना रहेको छ । सूचना र प्रविधिको हरेक क्षेत्रमा प्रयोग गर्नुपर्ने हो । हामीले त्यसरी सबै क्षेत्रमा सूचना प्रविधिको प्रयोग गर्न सकेका छैनौँ । पहुँच पनि वृद्धि गर्न सकेका छैनौँ । आम जनताको पहुँचमा पुर्‍याउन सकेका छैनौँ । हाम्रासामु पहिलो चुनौती यो नै रहेको छ । अर्को कुरा सूचना र प्रविधिसँग सम्बन्धित जनशक्ति निर्माण गर्ने र जनशक्तिलाई देशमा राख्ने खालको नीतिगत व्यवस्था हामीले गर्न सकेका छैनौँ । ती जनशक्ति ‘आउट सोर्सिङ’ गरेर ल्याउनुपर्ने अवस्था छ । हामीले देशमा दक्ष जनशक्ति उत्पादन गर्न नसकिरहेको अवस्था छ । अर्कातर्फ उत्पादित जनशक्तिलाई यहीँ राख्ने र उनीहरूको क्षमताको सदुपयोग गर्न नसकिएको महसुस भइरहेको छ । सूचना प्रविधिको क्षेत्रमा धेरै संरचनामा दोहोरोपन रहेको छ । संरचना विभिन्न बनेका छन्, तर कामको प्रकृति सबैको उस्तै प्रकारको छ । त्यसकारण संरचनागतरूपमा पनि यसलाई एकीकृत गर्नुपर्ने छ । देशमा प्राविधिक जनशक्ति उत्पादन गर्ने, उत्पादित जनशक्तिलाई सूचना प्रविधि क्षेत्रको विकास र समृद्धिमा अगाडि बढाउने विषयलाई अगाडि बढाउनुपर्ने चुनौती रहेछ ।
सूचना प्रविधिको क्षेत्रमा लगानी गर्‍यो भने यस क्षेत्रले धेरै नै राजस्व दिने सम्भावना छ । देशको विकासमा यो क्षेत्र धेरै नै महत्त्वपूर्ण हो । महत्त्वपूर्ण हुँदाहुँदै पनि नीतिगत, कानुनी र बजेटको व्यवस्थाका कारणले गर्दा अहिले पनि सूचना प्रविधिको क्षेत्रमा अर्बौँ मुद्रा विदेश पठाइरहनुपर्ने चुनौती छ । यस क्षेत्रको विकास गर्ने र कम्तीमा पनि देशभित्रै ती कामहरू गर्न सक्ने अवस्था बनाउने हो भने राजस्वमा उल्लेख्य वृद्धि हुनसक्छ । यो राष्ट्रियताको हिसाबले पनि महत्त्वपूर्ण छ । सूचना प्रविधिसँग सम्बन्धित काम विदेशबाट गराउँदा हाम्रा तथ्याङ्कहरूको सुरक्षामाथि पनि प्रश्न उठेको छ । तथ्याङ्कको सुरक्षा गर्दै काम गर्नुपर्ने चुनौती पनि छ । साइबर अपराध नियन्त्रण, साइबर सुरक्षा र सरकारी डाटा सेन्टरको सुरक्षा अति संवेदनशील विषय भएकाले यसको सुरक्षामा विशेष ध्यान दिनुपर्ने भएको छ । यसका निम्ति समग्र नीतिगत, कानुनी, बजेट र कार्यक्रम, निर्णय, निर्देशिका, नियमावली सबै कुरामा यी विषयलाई विशेष ध्यान दिन जरुरी छ ।
डिजिटल नेपाल फ्रेमवर्कको अवधारणाअन्तर्गत काम भइरहेका छ, अहिलेको अवस्था के हो ?
आजको युग सूचना तथा सञ्चार प्रविधिको युग हो । त्यसैले आधुनिक युगको मागअनुसार हरेक क्षेत्रलाई सूचना तथा सञ्चार प्रविधिसँग जोड्दै मुलुकलाई समृद्धिको यात्रामा लैजान आवश्यक छ । ‘समृद्धिको आठ स्तम्भ भनेर डिजिटल फ्रेमवर्कलाई मानेका छौँ । कृषि, स्वास्थ्य, शिक्षा, ऊर्जा, दूरसञ्चार क्षेत्रको सुधार भनेर छुट्याइएको छ । यी क्षेत्रमा काम गर्न बजेटको व्यवस्था छ । तर अहिलेसम्म व्यवस्थित ढङ्गले काम अगाडि बढ्न सकेको रहेनछ । यो कामका लागि एउटा मात्र मन्त्रालयले गरेर हुँदो रहेनछ । धेरै मन्त्रालय जोडिएको छ । यसका निम्ति फ्रेमवर्कको संरचना बनेको छ, त्यसको नियमित ढङ्गले बैठक बस्न सकिरहेको छैन । प्रधानमन्त्रीको नेतृत्वमा, मुख्यसचिवको नेतृत्वमा र सञ्चार मन्त्रालयका सचिवको नेतृत्वमा विभिन्न संरचना बनेका छन् । ती सबै संरचनाको बैठक बसाल्नेमा हामी प्रयासरत छौँ । बैठक बसेर फ्रेमवर्कको कार्यक्रमलाई अगाडि बढाउनुपर्छ भनेर कार्यक्रमको ‘ब्रेक डाउन’ गर्ने, बजेट छुट्याउने, विश्व बैङ्कलगायत विभिन्न विकास साझेदारसँग छलफल गरेर प्रभावकारी कार्यान्वयन गर्ने भन्ने विषयलाई पनि हामीले सोचिरहेका छौँ । यो कार्यक्रम धेरै नै आवश्यक र राम्रो पनि छ । टेलिमेडिसिन, स्मार्ट विद्यालय, स्मार्ट कृषिका विषय यसमा आउन सक्छन् । यसकारण अन्तर मन्त्रालयगत छलफल चलाउन खोज्दैछौँ । यसलाई व्यवस्थित ढङ्गबाट लैजाने विषयमा प्रधानमन्त्रीसँग पनि छलफल र कुराकानी भइरहेको छ । सरकारले ‘डिजिटल नेपाल फ्रेमवर्क’ को कार्यक्रमलाई प्रभावकारिताका साथ अघि बढाउने कामलाई तीव्रता दिएको छ ।
सूचना प्रविधिको पहुँचलाई धेरै जनताको माझमा पुर्‍याउन सरकारको योजना के छ ?
विगतदेखि नै नीति कार्यक्रममा सूचना प्रविधिको विषय समेटिएको छ । ‘डिजिटल डिभाइड’ कम गर्ने नीति सरकारको छ । पहुँच हुने र नहुनेबीचको दूरी कम गर्ने अहम् विषय छ । सरकारले नै पहुँच पुर्‍याइदिएर तथा सम्बन्धित व्यक्तिले डिभाइस प्रयोग गरेर पहुँचमा पुग्ने भन्ने कुरा छ । राज्यले सबैतिर सूचना प्रविधिको पहुँच पुर्‍याउनुपर्छ । कतिपय सन्दर्भमा यो व्यापार मात्र पनि होइन, सामाजिक उत्तरदायित्वअन्तर्गत दूर दराजका ठाउँमा सूचना प्रविधिको सेवा पुर्‍याउँदा व्यापारिक लाभ त हुँदैन तर त्यो जनसेवा हुन्छ । त्यसकारण जनसेवाका निम्ति पनि गर्नुपर्ने हुन्छ । हामीले तीव्रताका साथ यसलाई अगाडि बढाउने र निकट भविष्यमा सबै गाउँपालिकामा पुर्‍याउने गरी सोच्दैछौँ । कहिले कानुनी अड्चनका विषय, कहिले प्राविधिक विषय आउँछन् । अहिले गण्डकी र लुम्बिनीमा युटिएलले अप्टिकल फाइबरको काम लिएको थियो । काम पनि भएको छैन, अदालतमा मुद्दा छ । फैसला छिटो हुँदैन । यी कारणले पनि डिजिटल डिभाइड कम गर्ने सरकारको नीतिमा बाधा सिर्जना गरेको छ । न्यायालयसँग समन्वय गरेर, सेवा प्रदायक संस्थालाई दूर दराजका ठाउँमा केन्द्रित गराएर भए पनि डिजिटल डिभाइड कम गर्ने नीतिमा छौँ । त्यसका निम्ति आउँदो नीति कार्यक्रम र बजेटमा ध्यान दिन्छौँ ।
सूचना प्रविधिको क्षेत्रमा तत्कालै गर्नुपर्ने कामका प्राथमिकतालाई कसरी छुट्टाउनुभएको छ ?
सूचना प्रविधिसँग सम्बन्धित कानुन छिटोभन्दा छिटो निर्माण गर्नुपर्ने छ । कानुनले नचिन्ने काम हामी गर्न सक्दैनौँ । साइबर सुरक्षा, अनलाइन मिडिया, सामाजिक सञ्जाललगायत विकसित सबै प्रविधिको यहाँ प्रयोग भइरहेको छ । तर त्यसलाई नियमन गर्ने, करको दायरामा ल्याउने काम समयमा गर्न नसक्दा सूचना प्रविधिको भरमग्दुर प्रयोग र दुरुपयोग भइरहेको छ । यी विषयमा सबैभन्दा पहिला कानुन बनाउन जरुरी छ । सूचना प्रविधि क्षेत्रसँग सम्बन्धित दक्ष जनशक्ति हामीसँग छैन । भएका दक्ष जनशक्तिलाई सरकारी सेवालगायतमा आकर्षण गर्नेलगायत विषय प्राथमिकतामा पर्नुपर्छ । सूचना प्रविधि क्षेत्रका कर्मचारीलाई समयानुकूल तालिमको व्यवस्था छैन । यस क्षेत्रका प्राविधिकलाई तालिम दिने प्रशिक्षण प्रतिष्ठान निर्माण गरेर सरकारी सेवामा प्रवेश गरेकालाई निरन्तर तालिम दिनुपर्छ । प्रविधिको क्षेत्र दिनप्रतिदिन विकसित भइरहेको छ । अहिले पढेर आएको व्यक्ति अर्को साल ‘अपडेट’ हुनैपर्छ । किनभने प्रविधिका क्षेत्रमा धेरै नयाँ विकास भइरहेका हुन्छन् । निरन्तर क्षमता अभिवृद्धिका कार्यक्रम, जनशक्ति उत्पादन गर्नुपर्ने विषय छ । बलिया संरचना छैनन्, छरिएर रहेका संरचनामात्र छन् । छरिएको संरचनालाई ‘मर्ज’ गरेर बलियो बनाउनुपर्ने आवश्यकता छ ।
नेपालमा सूचना प्रविधिको विकासको सम्भावना उच्च छ भनिन्छ, नेपाललाई ‘आइसिटी हब’का रूपमा विकसित गर्ने सम्भावना कत्तिको देख्नुहुन्छ ?
नेपालमा सूचना प्रविधि विकासको उच्च सम्भावना छ । सूचना प्रविधिको प्रयोग गर्न सक्यो भने यसले मुलुकको कुल गार्हस्थ्य उत्पादनमा उल्लेखनीय योगदान गर्न सक्छ । सेक्युरिटी प्रिन्टिङको कामका लागि जति मुद्रा विदेश पठाइरहेका छौँ, त्यो सबै यही रोक्न सकिन्छ । नोट छाप्न सकिने अवस्था रह्यो भने अर्बौँ रकम जम्मा हुन्छ । नेपाललाई सूचना प्रविधिको ‘हब’ बनाउन एक पटक लगानी बढाएर जानुपर्छ ।
अझै इन्टरनेट आम जनताको पहुँचमा पुग्न सकेको छैन । इन्टरनेटको शुल्क सस्तो बनाउन सरकारको योजना के छ ?
इन्टरनेट सस्तो र गुणस्तरीय हुनुपर्छ । व्याण्डविथ विदेशबाट किनेर ल्याउनुपर्दा महँगो भएको अवस्था छ । समुद्रसम्म नेपालको आफ्नै अप्टिकल फाइबर बिछ्याउन सक्ने हो भने इन्टरनेटको शुल्क धेरै नै कम हुनसक्छ । थोरै सेवा दिएर धेरै शुल्क लिनेभन्दा पनि धेरै सेवा दिएर कम शुल्क लिँदा सेवा प्रदायकलाई पनि फाइदा नै हुन्छ । इन्टरनेटलाई सुलभ बनाउनुपर्छ भन्ने विषयमा छलफल भइरहेको छ । इन्टरनेट सस्तो बनाउन नीतिगत, कानुनी र व्यवहारिकरूपमा छलफल गरिरहेका छौँ ।
पछिल्लो समय कृत्रिम बौद्धिकता (एआई)को प्रयोग बढिरहेको छ, यसका बारेमा सरकारको बुझाइ के छ ?
अब हामीले आर्टिफिसियल इन्टेलिजेन्सका बारेमा पनि सोच्नुपर्ने बेला आएको छ । यद्यपि हाम्रो देशको सन्दर्भमा त्यो भन्दा अगाडि धेरै काम गर्न बाँकी छ । दक्ष जनशक्ति उत्पादन गर्ने चुनौती छ । दक्ष जनशक्तिको उत्पादन, क्षमता अभिवृद्धि गर्दै गएर एआई प्रविधिमा पनि पुग्नुपर्ने छ । त्यसका बारेमा छलफल नै नभएको होइन, तर अहिले नै कार्यान्वयनको तहमा जाने गरेर सोचिरहेका छैनौँ ।
","१९ बैशाख २०८०, मंगलबार"
https://www.prasashan.com/2020/01/04/158896/,शिक्षामा पहुँच र गुणस्तरका लागि सूचना प्रविधिमा आधारित सिकाइ,"पोखरा । शिक्षा तथा मानव स्रोत विकास केन्द्रद्वारा पोखरामा आयोजित एक कार्यक्रममा शिक्षामा पहुँच र गुणस्तर वृद्धि गर्न सूचना प्रविधिमा आधारित शिक्षण सिकाइ आवश्यक हुनेमा जोड दिइएको छ ।
शिक्षा विकास तथा समन्वय एकाइ कास्कीको संयोजनमा आयोजित ‘भर्चुअल’ कक्षा शिक्षण अभिमुखीकरण एवं पृष्ठपोषण सङ्कलन गोष्ठीका वक्ताले नवीनतम प्रविधिको उपयोगका माध्यमबाट समयसापेक्ष प्रतिस्पर्धा गर्न सक्ने किसिमको शिक्षा प्रदान गर्नुपर्ने बताए ।
प्रदेश शिक्षा निर्देशनालय पोखराका निर्देशक तिलकप्रसाद सिलवालले अबको लक्ष्य गुणस्तरीय शिक्षा नै भएको उल्लेख गर्दै सूचना प्रविधिमा आधारित सिकाइको अधिकतम उपयोग गर्ने गरी लाग्नुपर्ने बताए। शिक्षा विकास तथा समन्वय एकाइ कास्कीका प्रमुख नारायणप्रसाद सुवेदीले केही शैक्षिक संस्थामा सूचना प्रविधिमा आधारित सिकाइ शुरु भइसकेको बताउँदै यसको पहुँच बढाउने गरी लाग्नुपर्ने बताए ।
शिक्षा तथा मानव स्रोत विकास केन्द्रका निर्देशक माधवप्रसाद दहालले परम्परागत शिक्षा पद्धतिका विकल्पका रुपमा भर्चुअल कक्षाको अवधारणा अघि आएको बताए । शिक्षा तथा मानव स्रोत विकास केन्द्रमा सूचना प्रविधि स्टुडियो स्थापना गरिएको बताउँदै उनले सूचना प्रविधिमा आधारित सिकाइ विद्यार्थीलाई वैकल्पिक तरिकाबाट सिक्न सक्ने पूरक सामाग्री समावेश गरिएको कार्यक्रम भएको उल्लेख गरे ।
","१९ पुस २०७६, शनिबार"
https://www.prasashan.com/2023/05/02/427085/,सूचना प्रविधि क्षेत्रको विकासका लागि कानुनी व्यवस्था गर्दै छौँ : मन्त्री शर्मा,"काठमाडौँ । सञ्चार तथा सूचना प्रविधिमन्त्री रेखा शर्माले सरकारले प्राथमिकतामा राखेको सुशासन र समृद्धिको ‘एजेन्डा’लाई पूरा गर्न सूचना तथा सञ्चार प्रविधिको महत्त्वपूर्ण भूमिका हुने बताएकी छन ।
छैटौँ राष्ट्रिय सूचना तथा सञ्चार प्रविधि दिवसका अवसरमा आज सञ्चार तथा सूचना प्रविधि मन्त्रालयले आयोजना गरेको कार्यक्रमलाई सम्बोधन गर्दै उनले देशमा व्याप्त बेथितिको अन्त्य गर्न र सेवा प्रवाहको क्षेत्रलाई सहज बनाउन सरकार लागिरहेको बताइन् । वर्तमान सरकार गठन भएदेखि नै सार्वजनिक सेवा प्रवाहलाई प्राथमिकतामा राख्दै अत्यावश्यकीय सेवा क्षेत्रलाई नयाँ गतिका साथ अघि बढाइरहेको उनको भनाइ थियो ।
उनले राहदानी, राष्ट्रिय परिचय पत्र, वैदेशिक रोजगारीमा जाने नेपालीका लागि स्थानीय स्तरबाटै श्रम स्वीकृति, वैदेशिक रोजगारीमा रहेका नेपालीलाई नेपालभित्रैबाट विद्युतीय स्वास्थ्य जाँच, परामर्शलगायत सेवा सरकारले सुरु गरेको र यी सेवा प्रवाह सहज बनाउन सूचना प्रविधिको प्रयोगलाई प्रभावकारी बनाउँदै लैजानुपर्ने आवश्यकता रहेको बताइन् ।
सूचना प्रविधि हरेक नागरिकको जीवनशैलीको आधार बन्दै गइरहेको उल्लेख गर्दै मन्त्री शर्माले सूचना प्रविधि अब मनोरञ्जनको साधन मात्र नभई अत्यावश्यकीय माध्यमका रूपमा स्थापित हुन पुगेको बताइन् ।
‘यसको प्रयोगबाट आम नागरिकको जीवनमा गुणात्मक परिवर्तन आइरहेको छ । सेवा प्रवाह पारदर्शी, सहज, छिटोछरितो हुनाका साथै लागत कटौतीमा मद्दत पुगेको छ । राज्यले नागरिकलाई उपलब्ध गराउने सेवाहरू सूचना प्रविधिमैत्री हुँदै गइरहेका छन्’, उनले भनिन् ।
नागरिकले आर्थिक कारोबारसहित अत्यावश्यकीय सेवा अनलाइनमार्फत घरैबाटै पाउन सक्ने अवस्थाको सिर्जना भएको र यसलाई अझै विस्तार गर्दै सूचना प्रविधिमा आम नागरिकको सुरक्षित प्रयोग र समान पहुँचको अधिकार स्थापित गर्नु आजको दायित्व बन्न पुगेको उनले उल्लेख गरिन् ।
साइबर सुरक्षामा देखिएका चुनौतीको सामना गर्न सरकारले राष्ट्रिय साइबर सुरक्षा केन्द्रको स्थापनाका लागि अध्ययन कार्य अगाडि बढाइसकेको बताउँदै उनले राष्ट्रिय साइबर सुरक्षाको नीति तर्जुमा कार्य अन्तिम अवस्थामा पुगेको जानकारी दिइन् । ‘सरकारी सञ्चार तथा सूचना प्रविधि प्रणालीको सुरक्षाका लागि मन्त्रालयमा राष्ट्रिय साइबर सुरक्षा अनुगमन केन्द्रको स्थापना गरी सञ्चालनमा ल्याइएको छ’, उनले भनिन्।
मन्त्री शर्माले सञ्चार तथा सूचना प्रविधि क्षेत्रको विकास, विस्तार र यसको सुरक्षित प्रयोगलाई सुनिश्चित गर्न आवश्यक नीति, ऐन, नियमावलीलगायत कानुनी व्यवस्थाका लागि सरकार लागिरहेको जानकारी दिइन् । ‘सञ्चार तथा सूचना प्रविधि नीतिको पुनरावलोकन, साइबर सुरक्षा नीति, सूचना प्रविधिसम्बन्धी विधेयक, साइबर सुरक्षा विधेयक, दूरसञ्चारसम्बन्धी विधेयक जस्ता सञ्चार तथा सूचना प्रविधि क्षेत्रलाई सुदृढ बनाउन आवश्यक पर्ने कानुनी व्यवस्थाका लागि सरकारले का गरिरहेको छ’, उनले भनिन् ।
सूचना प्रविधिको प्रयोग एवम् सुरक्षित प्रयोग सम्बन्धमा नागरिकलाई साक्षर बनाउन डिजिटल साक्षरता एवम् जनचेतना अभिवृद्धिका कार्यक्रम मुलुकभर सञ्चालन गर्न लागिएको उनले जानकारी दिइन् । उनले ‘डिजिटल डिभाइस’ हाम्रा लागि ठूलो समस्याको विषय बन्ने गरेको उल्लेख गरिन् ।
मन्त्री शर्माले भनिन्,‘एकातिर सबै ठाउँका जनताको सूचना प्रविधिमा पहुँच पुग्न नसक्ने समस्या छ भने अर्कोतिर पुगेका ठाउँका पनि सबै नागरिकले समानरुपमा यसको प्रयोग गर्ने अवस्था सिर्जना भइसकेको छैन, सूचना प्रविधि प्रयोग गर्न पाउने र नपाउनेहरूको यो खाडल हटाउनु सरकारको दायित्व हो ।’ उनले सुरक्षित सूचना प्रविधिको प्रयोगबाट सुशासन र समृद्धि ल्याउने काम ठोस योगदान गर्न अपिल गरिन् ।
मुख्यसचिव शङ्करदास वैरागीले समावेशी समृद्धिको परिकल्पना साकार पार्न आम जनतामा सूचना प्रविधिको सहज पहुँच पुर्‍याउनुपर्ने बताए । उनले सूचना प्रविधिसम्बन्धी सेवा विस्तार र भरपर्दो बनाउनुपर्नेमा जोड दिए । सञ्चार मन्त्रालयका सचिव कृष्णबहादुर राउतले सूचना प्रविधिले संसारको अर्थतन्त्रलाई प्रभाव पारेको उल्लेख गर्दै आर्थिक विकास, रोजगारी सिर्जना, सेवा प्रवाहमार्फत समृद्धि हासिल गर्न सबै पक्षबीच सहकार्यको खाँचो औँल्याए ।
नेपाल उद्योग वाणिज्य महासङ्घका अध्यक्ष चन्द्रप्रसाद ढकालले ‘डिजिटल’ अर्थतन्त्रमार्फत समृद्ध मुलुक निर्माण गर्न निजी क्षेत्रको महत्त्वपूर्ण भूमिका रहेको बताए । आर्थिक कारोबार, शिक्षा, स्वास्थ्य सेवालाई प्रविधिमैत्री बनाउन आधारभूत काम भए पनि त्यसलाई अझै विस्तार गरेर लैजानुपर्ने उनको भनाइ थियो । नेपाल दूरसञ्चार प्राधिकरणका अध्यक्ष पुरुषोत्तम खनालले सूचना प्रविधिको विकासले सम्पूर्ण नागरिकलाई एकै ठाउँमा जोड्न सफल भएको बताए । कम्प्युटर एसोसिएसन नेपाल (क्यान) का अध्यक्ष रञ्जित कुमार पोदारले सूचना प्रविधिको क्षेत्रले देशको अर्थतन्त्रमा उल्लेख्य भूमिका खेलेको जनाउँदै निजी क्षेत्रले सरकारको अपेक्षा गरेको बताए ।
","१९ बैशाख २०८०, मंगलबार"
https://www.prasashan.com/2021/11/26/278427/,सूचना प्रविधि क्षमताको लेखाजोखामा वालिङ द्वितीय,"वालिङ । सङ्घीय मामिला तथा सामान्य प्रशासन मन्त्रालयले गरेको स्थानीय तहको सूचना प्रविधि क्षमताको लेखाजोखामा स्याङ्जाको वालिङ नगरपालिका दोस्रो भएको छ ।
मन्त्रालयको सूचना तथा प्रविधि शाखाले सात वटै प्रदेशबाट कूल ४३४ पालिकाको लेखाजोखा गर्दा वालिङ नगरपालिका दोस्रो भएको मन्त्रालयको वेबसाइटमार्फत सार्वजनिक गरिएको हो ।
मन्त्रालयले स्थानीय तहको सूचना प्रविधि क्षमताको लेखाजोखा गर्न विभिन्न ७ विधामा ५० वटा सूचाङ्कहरुको आधारमा मूल्याङ्कन गरी प्रकाशित गरेको नतिजा अनुसार वालिङ नगरपालिकाले दोस्रो स्थान हासिल गर्न सफल भएको छ ।
स्थानीय तहमा उपलब्ध रहेको जनशक्तिमध्ये सूचना प्रविधिसम्बन्धी ज्ञान भएका जनशक्तिको स्थिति, सूचना प्रविधिसँग सम्बन्धित पूर्वाधारको उपलब्धता, सूचना प्रविधिमा स्थानीय तहको संस्थागत क्षमताको स्थिति, सेवा प्रवाहमा सूचना प्रविधिको प्रयोग, वेबसाइट व्यवस्थापन, डिजिटल साक्षरता, सूचना प्रविधिसम्बन्धी नीतिगत व्यवस्थाको मूल्याङ्कन गरी आगामी दिनमा गर्नुपर्ने कार्यकाबारेमा सुझाव प्रस्तुत गर्ने मुख्य उद्देश्य रहेको छ ।
यस मूल्याङ्कनले स्थानीय तहलाई सूचना प्रविधि प्रयोगको हालको अवस्थाकाबारेमा जानकारी प्रदान गर्दै सूचना प्रविधिका क्षेत्रमा आफ्नो क्षमता अभिवृद्धिका लागि मार्गदर्शन मिल्ने सङ्घीय मामिला तथा सामान्य प्रशासन मन्त्रालयको सूचना तथा प्रविधि शाखाको वेबसाइटमा उल्लेख छ ।
सूचना प्रविधिमा स्थानीय तहको क्षमता अभिवृद्धिका लागि काम गर्न चाहने सङ्घीय तथा प्रादेशिक निकाय, अन्य सरकारी तथा गैरसरकारी निकायलाई समेत सहयोगी हुने जनाइएको छ ।
यस अध्ययनका लागि ७ विधामा ५० वटा सूचक तयार गरी सोको अङ्क भार गणनाका लागि स्थानीय तहलाई इमेल तथा सङ्घीय मामिला तथा सामान्य प्रशासन मन्त्रालयको पोर्टलमार्फत प्राप्त भएको वालिङ नगरपालिकाका प्रमुख प्रशासकीय अधिकृत राजन भट्टराईले जानकारी दिए ।
सोहीमार्फत स्थानीय तहलाई अङ्क भार प्रविष्ट गर्न अनुरोध गरिएअनुसार नगरपालिकाबाट भरेर पठाएको विवरणका आधारमा मूल्याङ्कन गरिएको उनले बताए ।
सूचना तथा तथ्याङ्कका आधारमा संवैधानिक तथा कानूनीरुपमा स्थानीय तहलाई प्राप्त अधिकारको कार्यान्वयनमार्फत सार्वजनिक सेवा प्रवाहमा सूचना प्रविधिको प्रयोग गर्न महत्त्वपूर्ण हुने उनले बताए ।
हाल उपलब्ध भएको स्रोतसाधन, जनशक्ति, संरचनाको अवस्था र त्यहाँ आवश्यक पर्ने अन्य दक्षताको बीचको अन्तर पत्ता लगाउन सहयोगी हुने उनले बताए ।
‘नगरपालिकाबाट दैनिक भएका सूचना प्रविधिको लेखाजोखा मापदण्ड र अभ्यासलाई हामीले मन्त्रालयमा पठायौँ’, उनले भने, ‘हामीले सूचना तथा प्रविधिको प्रयोगलाई नागरिकसँग जोडेर प्रवाह गर्दै आएको दैनिक सेवालाई तेस्रो पक्षले गरेको मूल्याङ्कनमा देशभरिमै दोस्रो हुन सफल भयौँ यसले थप ऊर्जा र हौसला दिएको छ ।’
विभिन्न सात वटा क्षेत्रमा दिएको सूचकाङ्कका आधारमा स्थानीय तहले प्रविष्ट गरेको अङ्कभारबमोजिम स्थानीय तहको सूचना प्रविधि क्षमताको लेखाजोखा गर्दा वालिङ नगरपालिका कूल ७८ अङ्कसहित दोस्रो हुन सफल भएको हो ।
कूल ८० अङ्कसहित रुकुम पश्चिमको चौरजहारी नगरपालिका पहिलो भएको हो भने काठमाडौँको कीर्तिपुर नगरपालिकाले पनि ७८ अङ्कसहित दोस्रो भएको छ ।
मन्त्रालयको वेबसाइटमा सूचना प्रविधिको क्षमतासम्बन्धी लेखाजोखा मूल्याङ्कनका लागि विवरण पठाएका पालिकाको अङ्क भार सार्वजनिक गरेको छ ।
","१० मंसिर २०७८, शुक्रबार"
https://www.prasashan.com/2018/03/28/60307/,सार्वजनिक निकायहरुमा सूचना प्रविधिको विकासमा देखिएका समस्याहरु र समाधानका लागि सुझाव,"विश्वमा सूचना प्रविधिको क्षेत्रमा भएको तिव्र विकासले हाम्रो देशसमेत अछुतो रहन सक्दैन् । बैंकहरु लगायत निजी क्षेत्रले सूचना प्रविधि अबलम्बन गरी आफुले प्रदान गर्ने सेवाकोगुणस्तर वृद्धि गर्न तथा लागत र समय उल्लेख्यरुपमा घटाउन सफल भएको परिपेक्षमा सार्वजनिक सेवामा समेत प्रविधिको प्रयोगको लागि उच्च दवाव परेको देखिन्छ ।
सार्वजनिक निकायहरुले जन्तालाई प्रवाह गर्ने सेवालाई सूचना प्रविधिको प्रयोगबाट छिटो छरितो, सहज र पारदर्शी बनाई सेवाको गुणस्तर वृद्धि तथा सुशासन कायम गर्नको लागि पछिल्लो समयमा सूचना प्रविधि सम्बन्धि उपकरणहरु खरिद गर्न, जनशक्ती विकास तथा परिचालन गर्न तथा सफ्टवेयर विकास गरी संचालन गर्नको लागि नेपाल सरकारले बर्षेनी ठुलो धनराषी खर्च गर्दै आएको देखिन्छ ।
सार्वजनिक निकायहरुमा यस क्षेत्रको यथोचित विकासको लागि निजामती सेवामा हाल सहायक कम्प्युटर अपरेटर, कम्प्युटर अपरेटर, कम्प्युटर अधिकृत, कम्प्युटर ईन्जिनियर लगायत सहसचिव सम्मको पदमा ठूलो संख्यामा सूचना प्रविधिसँग सम्बन्धित कर्मचारीहरु कार्यरत रहेका छन् । सूचना प्रविधि क्षेत्रको सस्थांगतविकासको लागि सूचना प्रिविधि विभाग तथा राष्ट्रिय सूचना प्रविधि केन्द्र गठन भएको पनि धेरै समय भइसकेको छ । तथापी केही सार्वजनिक निकायहरु वाहेक धेरै जसो निकायहरुमा सूचना प्रविधि क्षेत्रमा आशातितरुपमा प्रगति हुन सकेको छैन । यस सन्दर्भमा सार्वजनिक निकायहरुमा सूचना प्रविधिको विकासमा देखिएका समस्याहरु र ती समस्याहरुको समाधानका लागि केही सुझावहरु यस लेख मार्फत प्रस्तुत गर्न चाहन्छु ।
समस्या नं. १ः एकै प्रकृतिका सफ्टवेयरहरु विभिन्न निकायहरुले एक पटक भन्दा बढी खरिद गरिरहेका
जिन्सी व्यवस्थापन (Inventory Management), विधुतीय हाजिरी (e-Attendance), कर्मचारीहरुको व्यक्तिगत सूचना प्रणाली (PIS), दर्ता चलानी व्यवस्थापन प्रणाली (Document Management System), वेभसाईट (Website), विधुतीय बोलपत्र (e-Bidding), लेखा प्रणाली (Accounting Software), Integrated Tax in Local bodies आदि धेरैजसो सरकारी तथा सार्वजनिक कार्यालयहरुमा आवश्यक पर्ने सफ्टवेयरहरु हुन् । हाल धेरैजसो कार्यालयहरुले यस्ता सफ्टवेयरहरु आफु आफै छुट्टा–छुट्टै रुपमा खरिद गर्दै आएका छन् । कार्यालयहरुमा बर्षेनी धेरै किसिमका सफ्टवेयरहरु खरिद गरेको पाईन्छ तर दिगो रुपमा कार्यान्वयनमा ल्याएको विरलै देखिन्छ ।
प्रायःजसो सफ्टवेयर खरिद गर्ने कार्य कार्यालयको आवश्यकता भन्दा पनि निश्चित समयमा निश्चित पदाधिकारीको तजविज र चाहनामा भएको देखिन्छ र सो कर्मचारी र पदाधिकारी अन्यत्र सरुवा भई जाँदा सो सफ्टवेयरको संचालन समेत बन्द हुने गर्दछ । सो पदमा अर्को कर्मचारी सरुवा भई आँउदा उसलाई एक त पहिलाको सफ्टवेयरको सम्बन्धमा जानकारी नै हुँदैन, जानकारी भई हालेमा पनि उसले पुरानो सफ्टवेयर नचलाई सकेसम्म आफुले साविक कार्यालयमा रहँदा संचालनमा ल्याएकै सफ्टवेयर खरिद गरि संचालन गर्न रुची देखाउने प्रवृति रहेको छ ।
विगत दश बर्षमा सरकारी कार्यालयहरुले खरिद/परिमार्जन/स्तरोन्नती गरेको सफ्टवेयरको मात्रै पनि तथ्याकं विश्लेक्षण गर्ने हो भने एउटै कार्यालयले एक भन्दा बढी पटक Accounting Software, e-Attendance, PIS, Budget Management System जस्ता सफ्टवेयर खरिद गरेको देखिन सक्छ ।
सरकारी कार्यालयहरुमा यस प्रकारले सफ्टवेयर खरिद गर्दा हाल सम्म यस क्षेत्रमा राज्यको ठूलो लगानी भई सकेको देखिन्छ । तर राज्यको लगानीको तुलनामा प्रतिफल भने न्युन देखिन्छ । हालसम्म राज्यले यस क्षेत्रमा गरेको लगानीको लेखा जोखा हुन समेत जरुरी देखिएको छ । संघीयता कार्यान्वयनसँगै हालै स्थापना भएका स्थानीय तहहरुमा समेत यथेष्ट अध्ययन नगरी निजि फर्म/परामर्शदाताहरुको स्वार्थ र सल्लाहमा विभिन्न किसिमका सफ्टवेयरहरु खरिद गर्ने क्रम शुरु भएको सुनिन्छ ।
समस्या समाधानको लागि सुझाव
प्रायःजसो सबै सरकारी तथा सार्वजनिक कार्यालयहरुमा आवश्यक पर्ने जनरल सफ्टवेयर हरेक कार्यालयले खरिदगरी संचालन गर्नु अति खर्चिलो तथा व्यवहारिक समेत नहुने भएकोले सम्बन्धित क्षेत्रका केन्द्रीय निकायले सो को लागि आवश्यक सफ्टवेयरको विकास गरी हरेक कार्यालयहरुलाई Web Interface प्रदान गरी संचालन गर्नु उपयुक्त हुन्छ । जस्तैः महालेख नियन्त्रक कार्यालयले Accounting Software, सामान्य प्रशासन मन्त्रालय वा निजामती कितावखानाले e-Attendance System खरिद गरी केन्द्रीकृतरुपमा सम्बन्धित सबै निकायहरुले संचालन गर्ने गरी व्यवस्था गर्न सकिन्छ ।
एउटै प्रकृतिका सफ्टवेयरहरुको लागि हरेक कार्यालयमा बर्षेनी बजेट विनियोजन गर्नु भन्दा कुनै एउटा निकायलाई सो को जिम्मेवारी दिई गुणस्तरयुक्त, सुरक्षित,Flexible/Customizable तथा वेभमा आधारित सफ्टवेयर विकास गरी संचालन गर्दा एकातिर कम खर्चिलो हुन्छ भने अर्कोतिर हरेक कार्यालयमा एउटै सफ्टवेयर प्रयोग भई कार्य संचालनमा समेत एकरुपता हुने हुन्छ र केन्द्रीकृत तथ्याकंहरु सजिलैसँग प्राप्त गर्न सकिने हुन्छ ।
कर्मचारी जुनसुकै कार्यालयमा सरुवा भए पनि एउटै सफ्टवेयर संचालन गर्नु पर्ने भएकोले हरेक पटक तालिम दिईरहनु पर्दैन । सफ्टवेयर संचालन एक ठाँउबाट मात्र हुने हुँदा प्रणालीको प्रावधिक सपोर्ट दिन समेत सहज हुने तथा सफ्टवेयर पनि परिपक्क हुँदै जाने देखिन्छ । कुनै कार्यालय विशेषलाई मात्र आवश्यक पर्ने विशिष्ट प्रकारका सफ्टवेयरहरु भने सो कार्यालय आफैले विकास गरी संचालन गर्न सकिन्छ ।
समस्या नं. २ःसूचना प्रविधिजन्य बस्तुहरुको लागत अनुमान तयार गर्ने कुनै मापदण्ड नभएको
नेपाल सरकारका निकायहरुले खरिद गर्ने गरेको सूचना प्रविधिसँग सम्बन्धित एउटै उपकरण तथा सफ्टवेयरको समेत खरिद मुल्यमा एकरुपता देखिएको पाइदैन । प्रचलित खरिद ऐन र नियमवाली अनुसार सफ्टवेयर खरिद गर्नको लागि आवश्यक पर्ने लागत अनुमान तयार गर्नको लागि हालसम्म सम्बन्धित निकायले कुनै मापदण्ड निर्धारण गरेको पाईदैन ।
सार्वजनिक निर्माण कार्यको लागत अनुमान तयार गर्ने प्रयोजनको लागि तोकिएको आर्थिक बर्षमा जिल्लामा हरेक मालसमान र कामदारको ज्यालादर रेट निर्धारण गर्नको लागि जिल्ला दर रेट निर्धारण समितिको व्यवस्था गरिएको छ । तर सूचना प्रविधि क्षेत्रमा न उपकरणहरुको दर रेट तोकिने गरेको छ, न यस क्षेत्रमा कार्य गर्ने कामदार/विज्ञहरुको पारिश्रमिकको दर रेट तोकिने गरेको छ । सफ्टवेयरको लागत अनुमान गर्नको लागि अन्तर्राष्ट्रियरुपमा विभिन्न बिधीहरु प्रचलनमा रहेका भए पनि नेपालमा ती विधिहरु अवलम्बन गरेको खासै पाइदैन ।
रोचक पक्ष त के छ भने सार्वजनिक खरिद नियमवाली तथा आर्थिक कार्यविधि नियमवालीमा सोझै खरिद गर्न सकिने रकमको सीमा बढैसँगै सरकारी निकायहरुमा खरिद गरिने सफ्टवेयरको मुल्य समेत त्यही दरमा बढेर गएकोदेखिन्छ । उदाहरणको लागि सोझै खरिद गर्न सकिने रकम रु एक लाख हुँदा कुनै कार्यालयमा कुनै सफ्टवेयर एक लाखमा खरिद गरिन्थ्यो भने हाल यो रकम रु पाँच लाख हुँदा उक्त सफ्टवेयरको खरिद मुल्य समेत पाँच लाखको हाराहारी प्रस्ताव गरेको देखिन्छ ।
समाधानको लागि सुझाव :
सार्वजनिक निकायहरुमा कुन कार्यको लागि कुन क्षमता र कुन स्पेसिफिकेसनको सूचना प्रविधि सम्बन्धी उपकरणहरु आवश्यक पर्ने हो सो को मापदण्ड बार्षिकरुपमा अध्यावधिक हुने गरी निर्धारण गर्नु आवश्यक भइसकेको छ । साथै जिल्ला र केन्द्रमा प्रयोगमा आउने उपकरणहरुको सालाखाला रेट तथा यस क्षेत्रमा काम गर्ने कामदार र विज्ञको पारिश्रमिक दर तोक्ने तथा सफ्टवेयर विकास गर्दा प्रयोगमा आउने सम्भावित क्रियाकलापहरुको पहिचान तथा लागत अनुमान गर्ने विधिको निर्धारण र सो को प्रभावकारी अनुगमन हुन सके सार्वजनिक खरिद गुणस्तर र मितव्ययी हुने थियो । साथै हरेक सफ्टवेयरको अनिवार्यरुपमा तोकिएको निकायमा प्रोफाईल तयार गरी हचुवाको भरमा सफ्टवेयर परिमार्जन तथा स्तरोन्नत्ती गर्ने कार्यलाई निरुत्साहित गर्नु पर्छ ।
समस्या नं. ३ः कम्प्युटर अपरेटरलाई सेवा करारमा राख्न सक्ने प्रावधानको दुरुपयोग
निजामती सेवाका अन्य पदहरु स्थायी सेवा मार्फत मात्र पद पूर्ती भए पनि कम्प्युटर अपरेटरलाई सेवा करारमा लिन सक्ने अधिकार निजामती सेवा ऐन, २०४९ ले दिएको छ । प्रत्येक कर्मचारीले आफै कम्प्युटर चलाउन जान्नु पर्ने नेपाल सरकारको नीति अनुसार अहिले लोकसेवा आयोगबाट लिईने हरेक प्रतियोगात्मक परीक्षाहरुमा सूचना प्रविधि समेत अनिवार्य विषय बनाइएको कुरा सर्हानीय छ । यथा सम्भव स्थायी सेवा मार्फत पद पूर्ती हुने गरी कम्प्युटर अपरेटर पद सृजना नगर्ने नीति नेपाल सरकारले लिएको छ । सिद्दान्तः यो नीति राम्रो देखिए पनि कम्प्युटर अपरेटरलाई करारमा राख्ने प्रकृया प्रभावकारी देखिएको छैन ।  +2 उत्तिर्ण गरी ६ महिनाको कम्प्युटर सम्बन्धी आधारभुत तालिम लिएको जो सुकै पनि यो पदको लागि योग्य मानिने तथा दर्ता भएको कुनै पनि संस्थाबाट जारी भएको ६ महिनाको आधारभुत कम्प्युटर तालिम लिएको प्रमाणपत्र पनि मान्य हुने भएकोले सूचना प्रविधि सम्बन्धी यथेष्ट ज्ञान नभएकोले पनि पहुँचको आधारमा यस्ता प्रमाणपत्रहरु लिएर लामो समयदेखि करार सेवामा जागिर खाइरहेका देखिन्छन् ।
विगतमा केही उच्चपदस्थ अधिकारी र राजनितितज्ञहरुले आफ्नो मान्छेलाई यस्ता पदमा जागिरी खुवाएर सरकारी कार्यालयहरुलाई भर्ती केन्द्रको रुपमा प्रयोग गरेको देखिन्छ । बजारमा सूचना प्रविधि सम्बन्धी विषय अध्ययन गरी विज्ञता हाँसिल गरेका जनशक्ती यथेष्ट हुँदाहुँदै टाइप समेत गर्न नसक्ने र विशेष गरी कम्प्युटर विषयमा प्रावधिक ज्ञान नभएका कर्मचारीहरुलाई प्रमाण पत्रको आधारमा नियुक्ती दिइएको छ । कतिपय कार्यालयमा स्थायी दरबन्दीमा नियुक्त भएका करार सेवाका कर्मचारीहरुको जागिर बचाउनको लागि रिक्त दरबन्दी पद पूर्तीको लागि लोक सेवा आयोगमा नपठाउने गरेको समेत पाइन्छ । लामो समय देखि कार्य गरे पनि शुद्दः सँग टाइप समेत गर्न नसक्ने र कम्प्युटर सम्बन्धी प्रावधिक ज्ञान नभएका करार सेवाका कर्मचारीहरुले गर्दा नेपाल सरकार गरेको लगानी अनुरुप प्रतिफल प्राप्त भएको देखिदैन । कम्प्युटर मर्मत सम्भार सम्बन्धी सामान्य कार्य समेत ती जनशक्तीबाट हुन नसकी कम्प्युटरमा सानो तिनो प्रावधिक समस्या देखिदा समेत राज्यको स्रोत साधन थप खर्च भएको देखिन्छ ।
समाधानको लागि सुझाव
लोकसेवा आयोगले स्थायी पद पूर्तीको लागि परीक्षा लिए जस्तै करार सेवाको लागि समेत आवश्यक मापदण्ड बनाएर योग्य कर्मचारी नियुक्त गर्नु पर्ने देखिन्छ । हाल करार सेवामा कार्यरत जनशक्तीलाई समेत परीक्षा लिएर योग्य भए मात्र उनीहरुको करार सेवा नविकरण गर्ने व्यवस्था गर्नु पर्छ । १०–१५ बर्ष अघि बजारमा सूचना प्रविधि विषय अध्ययन गरेका जनशक्तीको अभाव भए पनि हाल यथेष्ट सख्यांमा सो जनशक्ती विरोजगार भएर बसेका देखिन्छन । जुनसुकै विषयमा +2 पास गरेर ६ महिना कम्प्युटर सम्बन्धी आधारभूत तालिम लिएकलाई नभई सूचना प्रविधि सम्बन्धी विषयमै  +2  वा सो सरहको कक्षाउत्तीर्ण भएकालाई प्रावधिक क्षमता समेत परीक्षण पश्चात नियुक्त गरी टाइपिङ्क भन्दा कार्यालयको Networking, Computer Hardware/Software, Maintenance आदिमा टेवा पुग्ने गरी कम्प्युटर टेक्नेसियनको रुपमा कामकाज लगाउने व्यवस्था गर्नु पर्ने देखिन्छ ।
समस्या नं. ४ः जनशक्ती परिचालन प्रभावकारीरुपमा हुन नसकेको
निजामती सेवामा हाल रा. प.अं. प्रथम श्रेणीमा कम्प्युटर अपरेटर तथा रा. प. तृ. श्रेणीको अधिकृतस्तरमा कम्प्युटर अधिकृत र कम्प्युटर ईन्जिनियर पदमा उल्लेख्य संख्यामा सूचना प्रविधिसँग सम्बन्धित कर्मचारीहरु कार्यरत रहेकाछन्। सूचना प्रविधिसंग सम्बन्धित जनशक्तीको संख्या उल्लेख्य हुँदाहुँदै पनि यी पदहरु हाल सम्म पनि विविध सेवा अन्तर्गत नै संचालनमा रहेका छन् र विविध सेवाको सेवा संचालनको कार्य सामान्य प्रशासन मन्त्रालयबाट हुने गरेको छ ।
कम्प्युटर ईन्जिनियर पदमा कार्य गरिरहेका अधिकांस जनशक्ती एकेडिमिकरुपमै योग्य भई आफ्नो पदमा प्रभावकारी रुपमा क्षमता प्रदर्शन गरिरहेका छन्। कम्प्युटर अधिकृतमा कार्यरत केही जनशक्ती एकेडिमिक रुपमा समेत पदको लागि योग्य भई राम्रो क्षमता प्रदर्शन गरिरहेका छन् भने केही जनशक्ती विगतमा कम्प्युटर अपरेटर/टाईपिष्ट पदबाट जागिर शुरु गरी हाल बढुवा भएका र एकेडिमिक रुपमा आफुलाई समय अनुसार अघि लैजान नसकेका तथा टाईप मात्र गर्न सक्ने र पद अनुसारको प्रावधिक कार्य गर्न नसक्ने अवस्थामा रहेका छन् । हाल निजामती सेवामा विभिन्न पृष्ठभूमीबाट आएका विभिन्न स्तरका जनशक्ती कार्यरत रहेको हुँदा ती जनशक्ती उहाँहरुको कार्य क्षमता अनुसार परिचालन गर्न सकिएको छैन । जस्ले गर्दा कर्मचारीहरुमा एक किसिमको नैराश्यता उत्पन्न भई आफ्नो क्षमता प्रदर्शन गर्न नसकी राज्यले समेत ती जनशक्तीबाट आशातित प्रतिफल प्राप्त गर्न सकेको छैन ।
समाधानको लागि सुझाव
लेखा समुहका कर्मचारीहरुलाई महालेखा नियन्त्रक कार्यालयले परिचालन गरे जस्तै सूचना प्रविधिसँग सम्बन्धित जनशक्ती सूचना प्रविधि विभागले परिचालन गर्ने व्यवस्था गर्न सके अझ प्रभावकारी हुने देखिन्छ । साथै सूचना प्रविधि सम्बन्धी छुट्टै सेवा गठन गरी हाल कार्यरत जनशक्तीलाई विभिन्न समुहमा समुहकृत गर्न सके सो अनुसारको प्रतिफल प्राप्त गर्न सकिन्छ । सवै कार्यालयहरुमा सूचना प्रविधिसँग सम्बन्धित हरेक विषयका विज्ञहरु राख्न नसकिने र सो विषयमा कार्यचाँप समेत नपुग्ने भएकोले Network Expert, Database Expert, Security Expert, Auditor, Programmer जस्ता विषय विज्ञहरु कम्तिमा सूचना प्रविधि विभागमा नियुक्त गरी आवश्यकता अनुसार विभिन्न निकायहरुमा सपोर्टको लागि पठाउन सके थप प्रभावकारी हुने देखिन्छ । साथै कम्प्युटर अधिकृत पदमा कार्यरत रहे पनि पद अनुरुप कार्य गर्न नसक्ने जनशक्तीको उचित व्यवस्थापन गर्नु जरुरी देखिएको छ । प्राविधिक सेवा समुहमा भए पनि प्रावधिक कार्य गर्न नसक्नेलाई उपयुक्त सेवा समुहमा समायोजन गर्नु पर्ने र योग्य अधिकृतहरुको बृतिविकासमा समेत ध्यान दिनु पर्ने देखिन्छ ।
समस्या नं. ५ः करार सेवाबाट गराउनु पर्ने कार्यहरुको सम्बन्धमा स्पष्ट मापदण्ड नभएको
अन्य सेवा समुहमा कार्यरत उच्चपदस्थ केही कर्मचारीहरुले सूचना प्रविधि सेवा स्थायी सेवाबाट भन्दा पनि सेवा करारबाट लिनु पर्छ भन्ने धारणा राखेको पाइन्छ । कार्यालयको सूचना प्रविधिसंग सम्बन्धित कुन कुन कार्य स्थायी सेवाबाट गराउनु पर्ने र कुन कुन कार्य करार सेवाबाट लिनु पर्ने हो, सो सम्बन्धमा हाल सम्म कुनै मापदण्ड तोकिएको छैन्। केही कार्यालयहरुमा सूचना प्रविधिसँग सम्बन्धित कार्य यथेष्ट मात्रामा भए पनि सो सम्बन्धी दरबन्दी नै नराखी सबै कार्य करार सेवाबाट गरिदै आएको समेत देखिन्छ ।
सम्पूर्ण कार्य करार सेवा मार्फत लिदा एकातिर कार्यालयमा रहेका डाटाको सुरक्षा र गोपनियतामाथि प्रश्न चिन्ह खडा हुन सक्ने, कार्यालयको सिंगो प्रणाली नै कुनै निजि कम्पनी/परामर्शदाताको एकल नियन्त्रणमा रहन सक्ने र संलग्न कम्पनी/परामर्शदाताले भविश्यमा Bargaining गर्न सक्ने अवस्था रहन्छ भने अर्को तिर स्थायी सेवामा कार्यरत कर्मचारीहरुमा नैराश्यता पैदा हुने तथा अन्यौल कायम भई प्रभावकारी रुपमा कार्य हुन सक्दैन ।
समाधानको लागि सुझाव
कार्यालयको सूचना प्रविधिसँग सम्बन्धित कुन कार्य स्थायी सेवाबाट गराउनु पर्ने र कुन कार्य करार सेवाबाट लिनु पर्ने भन्ने सम्बन्धमा राष्ट्रीय स्तरमै नीति र निश्चित मापदण्ड बनाउनु अपरिहार्य भएको छ । सूचना प्रविधिसँग सम्बन्धित उपकरणहरुको मर्मत, Networking, Internet/Intranet  संचालन आदि जस्ता बाह्य कार्यहरु करार सेवा मार्फत गराउन सकिन्छ तर कार्यालयलाई आवश्यक पर्ने सफ्टवेयर र हार्डवेयरको ToR/Specification/Cost Estimate तयार गर्ने, प्रणाली संचालन गर्ने, डाटावेसमा कार्य गर्ने जस्ता कार्यहरु सेवा करारबाट लगाउदा कार्यालयको डाटाको सुरक्षा र गोपनियतामाथि प्रश्न चिन्ह खडा हुने तथा भविश्यमा जोखिम हुन सक्ने देखिन्छ । साथै कार्यालयको सिंगो प्रणाली नै कुनै निजि कम्पनी/परामर्शदाताको एकल नियन्त्रणमा जान सक्ने जोखिम रहन्छ । तसर्थ सरकारी कार्यालयको सूचना प्रविधि सम्बन्धि कुन कुन कार्य करार सेवा मार्फत गराउने र सो सम्बन्धी मापदण्ड के हुने भन्ने सम्बन्धमा स्पष्ट नीति र निर्देशन हुन जरुरी देखिन्छ ।
समस्या नं. ६ः केन्द्रीकृतरुपमा खरिद प्रकृया तथा कार्य संचालन हुन नसकेको
हरेक निकायले यथेष्ठ अध्ययन विना आवश्यकता भन्दा बढी क्षमताको सर्भर, डाटावेस लाइसेन्स लगायत सूचना प्रविधिजन्य बस्तु तथा सेवा खरिद गरेको पाइन्छ । विगतमा खरिद गरेका उपकरणहरुको संचालनको अवस्था तथा सफ्टवेयर लाइसेन्सको प्रयोगको अवस्था सम्बन्धमा यथेष्ट मात्रामा ध्यान गएको देखिँदैन । मर्मत गरी संचालनमा ल्याउन सकिने उपकरणहरु समेत लामो समयसम्म नचलाई पछि लिलाम गर्नु पर्ने अवस्थामा पुग्छन् । साथै हरेक निकायमा सूचना प्रविधि सम्बन्धी उपकरणहरु छुट्टा छुट्टैरुपमा खरिद गर्नको लागि हरेक निकायमा प्रचलित ऐन कानुन अनुसार खरिद प्रकृया गर्नु पर्ने अवस्था रहेको छ ।
सो कार्यको लागि हरेक निकायमा कार्यरत कर्मचारीले खरिद प्रक्रिया सम्बन्धी विषय तथा प्रावधिक विषयमा ज्ञान हाँसिल गरेको हुनु पर्ने देखिन्छ । हरेक निकाय खरिद प्रक्रियामा  (Technical Specification, Cost Estimate, Evaluation ) संलग्न हुनु पर्ने भई समय र लागत पनि बढेको देखिन्छ । हरेक निकायमा खरिद गरिने समान तथा सेवाको खरिद सम्बन्धी कागजात तयार गर्ने, मुल्यांकन गर्ने र गुणस्तर चेकजाँच गर्न सक्ने जनशक्ती नहुँदा खरिद कार्यको गुणस्तर सुनश्चित गर्न समेत कठिनाई भइरहेको छ ।
साथै हरेक निकायले छुट्टा छुट्टैरुपमा आफ्नो कार्यालयको नाममा इमेल सर्भर व्यवस्था गरी संचालनमा ल्याएको देखिन्छ । कर्मचारी हरेक पटक अर्को निकायमा सरुवा भई जाँदा इमेल ठेगाना परिवर्तन हुने हुँदा धेरै जसो कर्मचारीहरुले अफिसियल इमेल व्यवस्था पनि प्रभावकारीरुपमा संचालनमा ल्याएको कम देखिन्छ । कार्यालयहरुको एक आपसमा हुने संचारलाई समेत बिधुतीय हस्ताक्षर जस्ता प्रविधि अवलम्बन गरी सुरक्षित बनाई संचालनमा ल्याउन नसकी हाल सम्म पनि चिठि पत्रको Hard Copy  छोड्न सकेको छैन् । जसले गर्दा नेपाल सरकारको अन्तरसंचार लागत घटेको देखिदैन ।
समाधानको लागि सुझाव
हरेक निकायले आफुलाई आवश्यक पर्ने सूचना प्रविधिसँग सम्बन्धित उपकरणहरु, सफ्टवेयर आदि खरिद गर्ने कार्य आफैले नगरी कम्तिमा एउटा जिल्लामा एउटा खरिद गर्ने निकाय (Central Procurement Unit) को व्यवस्था गरी सोही मार्फत बस्तु र सेवा खरिद तथा वितरण गर्ने व्यवस्था गर्दा थप प्रभावकारी हुने देखिन्छ । ती खरिद गर्ने निकायमा खरिद विज्ञ सहित सम्बन्धित क्षेत्रका विज्ञको व्यवस्था गरी खरिद गरिने समानको गुणस्तर र खरिद प्रक्रीयामा पारदर्शिता र मितव्ययिता सुनिश्चित गर्नु पर्छ ।
जिल्लास्थित सबै कार्यालयहरुले एक आर्थिक बर्षमा आफुलाई आवश्यक पर्ने बस्तु तथा सेवाको सम्बन्धमा ती केन्द्रीय निकायमा पठाउने र ती निकायले आवश्यकता एकिन गरी आफ्नो स्टकबाट वा खरिद प्रक्रियामार्फत खरिद गरी वितरण गर्दा थप प्रभावकारी र मितव्ययी हुने देखिन्छ । सर्भर तथा विभिन्न सफ्टवेयर प्रत्येक निकायलाई छुट्टा छुट्टैरुपमा खरिद नगरी Virtualization तथा Cloud प्रविधि अबलम्बन गरी Resource Sharing मोडालिटीमा समेत जानु पर्छ । सार्वजनिक निकायहरुले हालसम्म खरिद गरेका उपकरणहरुको एकिन लगत संकलन गरी Audit समेत गर्नु अपरिहार्य देखिन्छ ।
कार्यालयमा कुनै कार्यको लागि सूचना प्रविधि अवलम्बन गरे पनि कार्यालयहरुको विचमा हुने संचारको लागि अहिले सम्म पनि Hard Copy  पत्रमै विश्वास गरिने सम्बन्धमा सर्व प्रथम विद्युतीय कारोबार ऐन, २०६३को प्रावधान बमोजिम विधुतीय हस्ताक्षरको व्यवस्थालाई नेपाल सरकारका हरेक निकायहरुमा तुरुन्त कार्यान्वयनमा ल्याउनु पर्छ । हरेक कर्मचारी र महाशाखा/शाखा र फाँटलाई नेपाल सरकारको नामको .gov.np डोमेन भएको इमेल प्रदान गरी कर्मचारी जहाँ सरुवा भए पनि सोही इमेल रहने गरी व्यवस्था गर्नु पर्छ । साथै सोही इमेल मार्फत विधुतीय हस्ताक्षरको समेत प्रयोग गरी नेपाल सरकारका निकायहरुको बीच आन्तरिक संचार गर्नु पर्छ ।
समस्या नं. ७ः प्रभावकारीरुपमा अनुगमन मुल्याँकन र Audit हुन नसकेको
केही कार्यालयहरुमा Operating System, Office Package देखिOracle Database को लाइसेन्स खरिद गरिएका छन् । तर तिनीहरुको सदुपयोग हुन सकेको छैन । कुनै कार्यालयहरुमा विगतमा लाइसेन्स खरिद गरिए पनि प्रयोगमा आएको नहुन सक्छ । एक पटक लाइसेन्स खरिद गरी संचालन गरे पनि Support नभई थन्किएको पनि हुन सक्छ । कुनै कुनै कार्यालयहरुमा Central System लागु गरी एक ठाँउमा मात्र लाइसेन्स चाहिनेमा प्रत्येक कार्यालयको लागि करोडौ रुपैया खर्च गरी लाइसेन्स खरिद गरिएको हुन सक्छ । विभिन्न निकायहरुमा विगतमा खरिद गरिएका Softwoare/Hardware  को प्रावधिक तथा Security Audit नभएको हुँदा जोखिम उति नै देखिन्छ ।
कुनै पनि सफ्टवेयर निर्माण गर्दा नेपाल सरकारका अन्य प्रणालीहरुसँग Integrate हुने गरी Nepal Government Interoperability Framework(Ne-GIF) र Government Enterprise Architecture (GEA) को मापदण्ड बमोजिम सफ्टवेयर निर्माण भए नभएको सुनिश्चत गरी एक आपसमा integrate गर्न सक्ने प्रणालीलाई integrate गरी कार्यान्वयन थप प्रभावकारी बनाउन जरुरी छ । साथै सार्वजनिक निकायमा खरिद गरिने उपरणहरुको गुण्स्तर कस्तो हुनु पर्ने हो, Software को मापदण्ड के हो, कसरी र कुन योग्यता भएकोले बस्तु तथा सेवाको चेँकजाँच गर्ने हो सो सम्बन्धी नीति तथा निर्देशन भएको देखिदैन ।
समाधानको लागि सुझाव
विभिन्न निकायहरुमा विगतमा खरिद गरी संचालनमा रहेका Software/Hardware को एकिकृत तथ्यांक संकलन गरी Central Inventory को व्यवस्था गरी भविश्यमा आवश्यकताको सिद्धान्त बमोजिम मात्र थप खरिद गर्नु पर्ने देखिन्छ । खरिद गरिने हरेकSoftware/Hardware को प्रावधिक तथा Security Audit अनिवार्य गर्ने तथा NeGIF र GEA  प्रभावकारीरुपमा कार्यान्वयन गर्नु पर्ने देखिन्छ । साथै सार्वजनिक निकायमा खरिद गरिने उपरणहरुको गुण्स्तर कस्तो हुनु पर्ने हो,Software  को मापदण्ड के हो, कसरी र कुन योग्यता भएकोले सूचना प्रविधिसँग सम्बन्धित बस्तु तथा सेवाको चेँकजाँच गर्ने हो सो सम्बन्धी आवश्यक नीति तथा निर्देशन हुन जरुरी देखिन्छ ।
समस्या नं. ८ः पूर्वाधारको कमी
हाल धेरै जसो कार्यालयहरु (वैंंक,मालपोत कार्यालय, भन्सार कार्यालय, आन्तरिक राजस्व कार्यालय) ले Intranet मा आधारीत वेभमा संचालन हुने केन्द्रीकृत प्रणाली कार्यान्वयनमा ल्याएका छन् । यी हरेक निकाय प्रणाली संचालनार्थ आवश्यक Connectivity को लागि निजि क्षेत्रका ISP हरुमा भर पर्नु परेको छ र हरेक निकायले मासिकरुपमा मोटो रकम खर्च गर्नु पर्ने अवस्था समेत छ । निजि क्षेत्रको ISP ले प्रदान गरिरहेको सेवा भरपर्दो नभएको तथा काठमाण्डौ बाहिर मुल्यमा समेत मनोमानि गरेको जनगुनासो सुन्न पाइन्छ । हाल उपलब्ध Connectivity को स्पिड कम भएर तथा भरपर्दो नभएर पनि सरकारले विभिन्न निकायहरु मार्फत विद्युतीय माध्यमबाट दिइरहेको सेवाहरु प्रभावकारी नभएको देखिन्छ ।
समाधानको लागि सुझाव
नेपाल सरकारले कम्तिमा प्रत्येक जिल्ला तथा स्थानीय तहको केन्द्रमा अप्टिकल फाईवर मार्फत Connectivity को व्यवस्था गर्नु जरुरी भई सकेको छ । आजको युगमा अप्टिकल फाईवर संचारको लागि एक अपरिहार्य पूर्वाधार भएकोले यसको विकासको लागि एक छुट्टै कम्पनी स्थापना गरी वा नेपाल टेलिकम मार्फत छिटोरुपमा कार्य सम्पन्न गर्नु आजको आवश्यकता छ ।
समस्या नं. ९ः सूचना प्रविधिसंग सम्बन्धित विषयमा प्रभावकारी तालिमको व्यवस्था नभएको
निजामती सेवामा कार्यरत कर्मचारीहरुलाई कम्प्युटर सम्बन्धी विषयमा आधारभुत तथा एडभान्सडस्तरको तालिम प्रदान गरी उनीहरुको क्षमता अभिबृद्धी गर्ने प्रयोजनको लागि प्रायःजसो सबै निकायहरुमा बर्षेनी बजेट छुट्ट्याएको देखिन्छ । तर राज्यले यस क्षेत्रमा गरेको लगानी अनुरुप जति प्रभावकारी हुनु पर्ने हो भएको छैन । कुनै कर्मचारीले एउटै विषयमा धेरै पटक तालिम लिएका छन् भने कसैले सेवाकाल भरी एक पटक सम्म पनि पाएका छैनन् । धेरै पटक तालिम पाएका कर्मचारीहरु पनि कार्यालयमा टाइप गर्नको लागि छुट्टै कम्प्युटर अपरेटरको माग गर्दछन् । प्रभावकारी रुपमा तालिम लिएर आफ्नो क्षमता अभिबृद्धी गर्नु भन्दा कतिपयले प्रमाणपत्र मात्र संकलन गरेको पनि देखिन्छ । विभिन्न कार्यालयमा रहँदा एक जना कर्मचारीले लिएको विभिन्न तालिमहरुको एकिकृत रुपमा विवरण समेत राख्न नसकेकोले नेपाल सरकारसंग कर्मचारीले लिएको तालिमको सम्बन्धमा पूर्ण तथ्याकं समेत छैन ।
समाधानको लागि सुझाव
निजामती सेवामा कार्यरत कर्मचारीहरुलाई कम्प्युटर सम्बन्धि विषयमा आधारभुत तथा एडभान्सडस्तरको तालिम प्रदान गर्नको लागि हरेक निकायमा बजेट विनियोजन नगरी संघीय तथा प्रादेशिक स्तरमा सुविधायुक्त तालिम केन्द्रहरुको व्यवस्था गर्नु अपरिहार्य भएको छ । सेवाकालमा हरेक कर्मचारीले तालिम लिन पाउने सुनिश्चिता हुनु पर्ने तथा कर्मचारीले लिएको तालिमको एकिकृत विवरण समेत अध्यायवधिक गर्नु पर्ने देखिन्छ ।
समस्या नं. १०ः अन्य सेवा समुहको कर्मचारीहरुबाट आशातित सहयोग नहुनु
कुनै पनि निकायमा सो निकायले प्रदान गर्ने सेवालाई छिटो, सहज र पारदर्शी बनाउनकम्प्युटर प्रणाली विकास गरि संचालनमा ल्याउनु पर्छ ।सो कम्प्युटर प्रणाली विकास गरी संचालनमा ल्याउने कार्य तहाँ कार्यरत सूचना प्रविधिसँग सम्बन्धित जनशक्तीको मात्र जिम्मेवारी हो भन्ने परिपाटी अहिले पनि धेरै जसो निकायमा विद्यमान रहेको छ । कुनै प्रणाली विकास तथा संचालनमा सूचना प्रविधिको कर्मचारीको सहायक भूमिका मात्ररहने हुन्छ । प्रणाली विकास र संचालनको लागि कस्तो प्रविधि आवश्यक पर्ने, के के पूर्वाधारको व्यवस्था गर्ने लगायतका प्रावधिक कार्यहरुको जिम्मेवारी सूचना प्रविधि जनशक्तीको हुनु पर्छ भने कार्य संचालन,Functional Characteristics लगायत विषयमा विषय विज्ञको सहयोग आवश्यक पर्छ । यसका बावजुद परम्परागतरुपमा काम हुने भूमिसुधार, मालपोत, भन्सार कार्यालयहरुमा त्यहाँ कार्यरत कर्मचारीहरुबाटै कम्प्युटर प्रणाली प्रति सकारात्मक धारणा भएको पाइदैन्। सोही कारणले सूचना प्रविधि र अन्य सेवा समुहका कर्मचारी विच यदाकदा असहयोगको भावना र आरोप प्रत्यारोपण भएको सुनिन्छ ।
समाधानको लागि सुझाव
कुनै पनि निकायले जन्तालाई दिने सेवालाई सूचना प्रविधिको माध्यमबाट छिटो छरितो र सहज रुपमा प्रदान गर्नको लागि कम्प्युटर प्रणाली विकास गरि लागु गर्ने क्रममा सम्बन्धित विषयको विज्ञको अग्रगामी भूमिका रहनु पर्छ । त्यहाँ कार्यरत सूचना प्रविधि जनशक्तीलाई प्रावधिक ज्ञान भए पनि सम्बन्धित विषयको ज्ञान नहुँदा उनीहरुले मात्र कार्यालयको Functional Activities लाई प्रणालीमा प्रभावकारीरुपमा संलग्न र विकास गर्न सक्दैनन् । तसर्थ प्रणाली विकास गर्दा प्राविधिकरुपमा सहयोग गर्ने तथा प्रणाली संचालन आए पश्चात प्रणाली संचालनको सुनिश्चता गर्ने कार्य क्ष्त् को भए पनि प्रणाली संचालन, आवश्यक नीति निर्देशिका बनाउने, अनुगमन र मुल्यांकन गर्ने जस्ता कार्यको जिम्मेवारी विषयसँग सम्बन्धित सेवा समुहका कर्मचारीहरुकै हुने हुँदा उनीहरुको सकृय सहभागिता र सहयोगमा मात्र कम्प्युटर प्रणालीको विकास र संचालन सफल हुने देखिन्छ ।
भट्ट भूमि सुधार तथा व्यवस्थापन विभागका सूचना प्रविधि निर्देशक हुन् ।
","१४ चैत्र २०७४, बुधबार"
https://www.prasashan.com/2019/06/12/122872/,नेपालमा सार्वजनिक सेवा प्रवाह तथा नागरिक बडापत्र,"परिचय राज्यले जनताको आधारभूत आवश्यकताको परिपूर्ति, शान्ति सुव्यवस्था, संरक्षण, मुलुकको विकास तथा हित प्रवर्द्धनको लागि उपलब्ध गराउने वस्तु तथा सेवा वितरणको प्रक्रिया सार्वजनिक सेवा प्रवाह हो। सार्वजनिक सेवा वितरण राज्यको दायित्व र जनताको अधिकारको विषय हो । यो सशुल्क वा निःशुल्क रूपमा प्रदान गरिन्छ। सार्वजनिक सेवा वितरण सरकारको प्रभावकारिता मापनको दरिलो आधार हो । मुलुकको सार्वजनिक प्रशासन लगायत अन्य माध्यमबाट सार्वजनिक सेवा प्रवाह गरिन्छ । शासन र प्रशासनका लाभहरूको प्रभावकारी वितरण गर्दै राज्य, सरकार, सार्वजनिक प्रशासन र जनताबिचको सम्बन्ध स्थापित गर्नमा सार्वजनिक सेवा प्रवाहको भूमिका रहन्छ।
सार्वजनिक सेवाको प्रकृति:
♦  नियमनकारी सेवा नागरिकता, पासपोर्ट, कम्पनी दर्ता, संस्था दर्ता, न्याय प्रशासन, सुरक्षा । ♦  जीवन निर्वाहसम्बन्धी सेवा राहत वितरण, खाद्यान्न आपूर्ति, प्रकोप व्यवस्थापन, महामारी नियन्त्रण आदि। ♦  मानव सशक्तीकरण सम्बन्धी सेवा विद्युत्, यातायात, सञ्चार, खाने पानी, सिँचाइ, सडक, स्थानीय स्रोत साधन प्रशोधन । ♦  अन्य सेवा मनोरञ्जनात्मक, कल्याणकारी, व्यावसायिक, प्रशासनिक, वस्तु वितरण सेवा ।
सार्वजनिक क्षेत्रको कार्यक्षेत्र
♦  सरकारका नीति तथा कार्यक्रमको कार्यान्वयन र नियमन गर्ने । ♦  राष्ट्रिय सुरक्षा व्यवस्थापन । ♦  स्रोत सङ्कलन तथा परिचालनः कर सङ्कलन, सार्वजनिक कोषको व्यवस्थापन, सहायता व्यवस्थापन, विकासको लागि लगानी । ♦  कल्याणकारी कार्यहरू । ♦  जनतालाई सशक्तीकरण । ♦ अनुगमन र मूल्याङ्कन सेवा । ♦  सामाजिक न्यायको निर्माण साधन स्रोतको उपभोग तथा लाभको सम न्यायिक वितरण । ♦  भौतिक तथा सामाजिक पूर्वाधार विकास । ♦  गैर-सरकारी क्षेत्रको परिचालनः प्रवर्द्धक, नियामक अनुगमनकारी भूमिकामा रहँदै सेवा प्रवाहमा संलग्नता अभिवृद्धि गर्ने ।
सार्वजनिक सेवा कस्तो हुनुपर्छ ?
♦  जनताको माग, वास्तविक आवश्यकता तथा इच्छाबमोजिमको । ♦  गुणस्तरीय, भरपर्दो र टिकाउ । ♦  न्यायोचित मूल्य । सेवा प्राप्तिको न्यून लागत । ♦  प्रक्रियागत सरलीकरण गरिएको । ♦  उचित व्यवहार र गुनासो सुनुवाइ । ♦  उपयुक्त क्षतिपूर्ति र सहज प्राप्ति । ♦  सरल, सहज तथा समयमै प्राप्त गर्न सकिने । ♦  सेवाग्राहीमैत्री भौतिक संरचना । ♦  कानुनी आधार ।
सार्वजनिक सेवा प्रवाह के हो ?
♦  राज्यको दायित्व ♦  जनताको अधिकार ♦  वैधानिकताको पुष्टि ♦ सरकारप्रति अपनत्वबोध गराउने आधार ♦  सरकारको अभिभावकत्व ♦  सुशासनको पाटो ♦ लोकतन्त्रको वितरण प्रक्रिया
सार्वजनिक सेवा प्रवाहका पक्षहरू
♦ सेवा वितरक निकाय, लक्षित सेवाग्राही, सेवा सर्त ♦  सेवा प्राप्त हुने विन्दु/स्थान ♦  सेवा प्रदान हुने समय ♦  सेवाको लागत ♦  सेवा प्राप्त गर्ने तरिका/प्रक्रिया ♦  सेवा प्रवाहको अनुगमन, मूल्याङ्कन र प्रतिवेदन ।
सार्वजनिक सेवा प्रवाहका चरणहरू
♦  सेवाग्राहीको पहिचान ♦  सेवाग्राहीको आवश्यकता र प्राथमिकताको पहिचान ♦  सेवा प्रवाहको मापदण्ड निर्धारण ♦  सेवा प्रवाह सुधारका क्षेत्रको पहिचान ♦  सेवा प्रवाहका लागि क्रियाशीलता ♦  सेवा प्रवाह स्तरको मापदण्ड निर्धारण ♦  सेवा प्रवाहको अनुगमन र मूल्याङ्कन
सार्वजनिक सेवा प्रवाहका तरिका/माध्यमहरू
♦  सरकारी संयन्त्र सङ्घीय र प्रादेशिक मन्त्रालयहरू, संवैधानिक निकाय, विभागहरू, सचिवालय, आयोग, न्यायालय, प्रादेशिक कार्यालयहरू, स्थानीय निकायहरू, अस्पताल, सेना, प्रहरी, आदि ।
♦  निजी क्षेत्र :
⇒ वस्तु तथा सेवाको उत्पादन, व्यापार तथा व्यवसाय ⇒ उद्योगधन्दा तथा कलकारखाना सञ्चालन ⇒ यातायात तथा सञ्चार सेवा ⇒ भौतिक पूर्वाधार निर्माण ⇒ पर्यटन व्यवसाय, होटेल व्यवसाय ⇒ बैङ्किङ तथा वित्तीय सेवा सञ्चालन ⇒ व्यावसायिक सामाजिक जिम्मेवारी
♦  गैर सरकारी संयन्त्र :
⇒ NGOs and INGOs ⇒ सचेतना, जागरण र सशक्तीकरण ⇒ समन्वय तथा साझेदारी
♦  सार्वजनिक संस्थानहरू
⇒ खाद्य संस्थान, नेपाल टेलिकम, आयल निगम, नेपाल विद्युत् प्राधिकरण ।
♦  साझेदारी, करार वा सम्झौता
⇒ सार्वजनिक निजी साझेदारी ⇒ करार ⇒ लाइसेन्सिङ्ग
♦  नागरिक समाज
⇒ खबरदारी, पक्षपोषण तथा जनदबाब ⇒ जनपरिचालन, नेतृत्व तथा क्षमता विकास
♦  विकास साझेदारहरू
⇒ अन्तर्राष्ट्रिय दातृ राष्ट्र वा विकास साझेदारहरू मार्फत पुँजी, प्रविधि र परामर्श सेवा ।
सार्वजनिक सेवा प्रवाहमा सेवा प्रदायकको भूमिका
♦  आफ्नो निकायबाट प्रदान गरिने सेवाहरूको बारेमा जानकारी राख्ने । ♦  सेवा प्रवाह गर्ने कार्य योजना तयार गर्ने । ♦ सेवाग्राहीको माग, आवश्यकता तथा प्राथमिकताको पहिचान गर्ने । ♦  सेवामा सबैको समान पहुँच कायम राख्ने । ♦ सरकारका नीति तथा कार्यक्रमको कार्यान्वयन गर्ने । ♦  दक्ष र अद्यावधिक हुने । ♦  सार्वजनिक कोषको सदुपयोग र सम्मान गर्ने । ♦  कानुन एवं कार्यविधिको समयानुकूल परिमार्जन गर्ने । ♦  सेवाग्राहीप्रति समान तथा सम्मानजनक व्यवहार गर्ने । ♦  देश र जनताको बृहत्तर हितलाई ध्यान दिने । ♦  सरकारी सम्पत्तिको संरक्षण गर्ने । ♦  सेवा वितरणको मापदण्ड र कार्यविधिको पारदर्शिता कायम गर्ने । ♦  सार्वजनिक स्रोत र साधनको मितव्ययी परिचालन तथा उच्चतम उपयोग गर्ने । ♦  कार्यसम्पादन प्रक्रियालाई सरलीकरण गर्ने । प्रक्रियालाई छोट्ट्याउने । ♦  आधारभूत मानवीय मूल्यमान्यताप्रति सम्मान गर्ने । शिष्ट र नम्र व्यवहारसहित सेवा वितरण गर्ने। ♦  सम्पूर्ण जातजाति, वर्ग, क्षेत्र तथा समुदायप्रति समान भाव राखी सेवा वितरण गर्ने । ♦  सामाजिक न्याय कायम हुने गरी जनतामाझ सेवा पुर्‍याउने । ♦  कानुनले तोकेको आचरण र अनुशासनको पालना गर्ने । ♦  कानुन, न्याय तथा सदाचार र नैतिकताको मान्यतामा रही कार्यसम्पादन गर्ने । ♦  जनताको गुनासोको समयमै सुनुवाइ र व्यवस्थापन गर्ने । ♦   परिणाममुखी तथा नतिजामुखी कार्य गर्ने । ♦  नवीनतम तौरतरिका तथा प्रभावकारी ढङ्गले सेवा प्रवाह गर्ने । ♦  नागरिक सन्तुष्टिलाई ध्यान दिने । ♦  सामाजिक परिचालनमा सहयोग गर्ने । ♦  निष्षक्ष, तटस्थ, प्रतिबद्ध भएर सेवा वितरण गर्ने । ♦  राष्ट्रिय एकता र राष्ट्रिय हितलाई प्रवर्द्धन गर्ने । ♦  शासकको भावनाले होइन सेवकको भावनाले सेवा वितरण गर्ने ।
सेवा वितरण प्रक्रियामा सेवाग्राहीको भूमिका
♦  सरकारका नीति तथा कार्यक्रमबारे सामान्य जानकारी राख्ने । ♦  मुलुकको संविधान तथा ऐन कानुनको अध्ययन गर्ने । ♦  आफूले लिने सेवाको बारेमा जानकारी राख्ने र सोका लागि आवश्यक कागजात, शुल्क तथा सामान्य प्रक्रिया पुर्‍याएर सेवा माग्ने । ♦  सेवाप्रदायकसँग उचित व्यवहार गर्ने तथा सेवा वितरणमा सहयोग गर्ने । ♦ असन्तुष्ट सेवाप्रति गुनासो गर्ने । ♦ असल काम र प्रभावको प्रचारप्रसार गर्ने । ♦  सेवा प्रदायक कर्मचारीप्रति वैयक्तिक रिस, तथा आक्षेप नलगाउने । ♦  नियम, कानुन र प्रक्रियाको पालना गर्ने । ♦  धैर्यताका साथ सेवा लिन पालोमा बस्ने । ♦  सार्वजनिक सुनुवाइमा सक्रिय तथा रचनात्मक भूमिका निर्वाह गर्ने । ♦  वस्तु तथा सेवाको छनौट र सदुपयोग गर्ने । ♦  सही सूचना सम्प्रेषण गर्ने । ♦  गुणस्तरीय तथा प्रभावकारी सेवाको लागि दबाब दिने । ♦  राज्यलाई समयमै कर तिर्ने ।
नेपालको सार्वजनिक सेवा प्रवाहमा देखा परेका कमजोरी कहाँ र कसमा ?
♦  सेवाको परिमाण र गुणस्तर तथा दिगोपनमा कमजोरी
⇒ सेवाग्राहीलाई सेवा छनौटको पर्याप्त अवसर छैन । ⇒ सेवाको गुणस्तरीयता तथा दिगोपना नहुनु । ⇒ सेवाको प्रस्ट मापदण्ड नहुनु । ⇒ पर्याप्त मात्रामा सेवाहरू नहुनु । ⇒ सेवाको नक्सांकन नगरिनु ।
♦  सेवा वितरण प्रक्रियामा कमजोरी
⇒ घुमाउरो तथा पट्यारलाग्दो प्रक्रिया । ⇒ परम्परागत तथा कागजमुखी । ⇒ सेवाको लागत उच्च । ⇒ बढी समय लाग्ने । ⇒ असमानता र विभेद । ⇒ कार्यसम्पादन र सरुवा बढुवा तथा सजायबिच आबद्धता नहुनु । ⇒ गुनासो सम्बोधन नहुने ।
♦  संरचना, स्रोतसाधन तथा जनशक्तिमा कमजोरी
⇒ सेवा वितरण केन्द्रहरूको अपर्याप्तता । ⇒ कर्मचारीको अभाव हुने । ⇒ विद्यमान संरचनामा कर्मचारीलाई बस्न समेत समस्या हुने । ⇒ भौतिक संरचनाको अभाव रहने। ⇒ आर्थिक स्रोतको अभाव । ⇒ उपलब्ध साधन स्रोतको मितव्ययी तथा प्रभावकारी प्रयोग नहुनु । ⇒ सेवा वितरणमा सूचना प्रविधिको न्यून प्रयोग तथा नवीन प्रविधि आत्मसाथ गर्न नचाहने र नसक्ने। ⇒ फरक क्षमता भएका सेवाग्राहीमैत्री भौतिक संरचनाको अभाव ।
♦  सेवा वितरकमा कमजोरी
⇒ काम गर्न नचाहने।काम पन्छाउने बानी । ( Buck Passing ) ⇒ सरकारको नीति, कानुन तथा आफूले सम्पादन गर्ने कार्यको जानकारी नराख्ने । ⇒ काममा असहयोग गर्ने । आलोचना मात्रै गर्ने । ⇒ कार्यालयमा नियमित रूपमा उपस्थित नहुने । अनुशासनको कमी । ⇒ सेवा वितरण गर्दा शासकको भावना । ⇒ सेवाग्राहीसँग असल व्यवहारको कमी । सेवाग्राहीका समस्या तथा पीरमर्का नसुन्ने । ⇒ भनसुन, नातावाद, कृपावादमा रमाउने । ⇒ अन्य सहकर्मीका कुरा काट्ने, रिस/ईर्ष्या गर्ने, अनावश्यक कुरा फैलाउने । ⇒ सुधारको लागि प्रयत्न नगर्ने । ⇒ न्यून क्षमता र दक्षता । ⇒ आर्थिक प्रलोभनमा पर्ने । भ्रष्टाचार गर्ने । ⇒ सार्वजनिक कोषको दुरुपयोग । ⇒ सदाचार र नैतिकतामा क्षयिकरण । ⇒ सामूहिकताको भावनाको अभाव । गुटबन्दी ।
♦  सेवा प्रापकमा कमजोरी
⇒ आफूले लिन चाहेको सेवाको सामान्य जानकारी समेत नराखी सेवा लिन खोज्ने । ⇒ सेवा लिन आवश्यक कागजात र कानुनी प्रक्रिया पूरा नगर्ने । ⇒ सेवा लिन धैर्यताको कमी । हरेक कुरा छिटो चाहने । ⇒ भनसुन गरेर सेवा लिन चाहने । ⇒ सकारात्मक कार्य र प्रभावको प्रचार नगरी नकारात्‍मकता र विरोधमा रमाउने । ⇒ कुरा नबुझिकनै बोल्ने । अभद्र व्यवहार गर्ने । ⇒ सेवाको सही समय र स्थानमा गुनासो गर्ने । ⇒ सार्वजनिक सुनुवाइ तथा छलफलमा रुचि नराख्ने । ⇒ सरकार तथा देशप्रतिको दायित्व पूरा नगर्ने । ⇒ कर समयमै नतिर्ने । ⇒ विकास निर्माण तथा कार्यान्वयन तथा अनुगमनमा सहभागी नहुने । ⇒ राजनीतिक पूर्वाग्रही भएर बोल्ने । त्रसाउने। धम्काउने । ⇒ रचनात्मक सुझाव नदिने ।
♦  नीति, कार्यक्रम तथा कानुनमा कमजोरी
⇒ समसामयिक परिमार्जन तथा सुधार नहुनु । ⇒ समन्वयको अभाव । ⇒ कार्यान्वयनमा फितलोपना । ⇒ दोहोरो अर्थ लाग्ने कानुनी व्यवस्था ।
सार्वजनिक सेवा किन प्रभावकारी हुन सकेन ? कारणहरूको खोजी
♦  सरकारी सेवाको मापदण्ड र स्तर निर्धारण नगरिनु । ♦  सरकारी कार्य सञ्चालन प्रक्रिया सरल र सहज छैन । ♦  नतिजा उन्मुख भन्दा प्रक्रियामा अल्झिएको । ♦   परिवर्तनलाई ग्रहण गर्न नसक्नु । ♦  सेवाग्राहीहरुमा सचेतना तथा सशक्तीकरणको कमी । ♦  सेवाग्राहीसँग सेवा छनौटका न्यून अवसर । ♦  सेवा वितरण विन्दुमा सरल तथा सहज पहुँच नहुनु । ♦  सेवा प्रदायकहरूमा सञ्चार सीपको अभाव । ♦  शिष्ट र नम्र व्यवहारको कमी । ♦  व्यावसायिक सीप र गुणको कमी । ♦  स्थानीय भाषा, र संस्कृतिलाई बेवास्ता । ♦  सेवा प्रवाहमा सरकारी संयन्त्रको एकाधिकार । ♦  गोप्यतामा रमाउने बानी । ♦ अनियमितता र भ्रष्टाचार । ♦  तहगत संरचना र जिम्मेवारी पन्छाउने शैली । ♦  प्रभावकारी अनुगमनको कमी । ♦  सेवा वितरणमा नवीनतम प्रविधिको प्रयोगमा कमी । ♦  पारदर्शिता र उत्तरदायित्वको अभाव । ♦  सेवक नभई शासकको भावना । ♦  समूहगत कार्य संस्कृतिको अभाव । ♦  नागरिक तथा सरोकारवालाको सहभागिताको कमी । ♦  सेवा वितरणको सम्बन्धमा सार्वजनिक पृष्ठ पोषण लिने संस्कार नहुनु । ♦  सूचनाको पहुँचको अभाव । ♦  सेवाको गुणस्तरीयता, प्रभावकारिता र विश्वसनीयतामा कमी ।
सार्वजनिक सेवा वितरणलाई कसरी सुधार्ने कुन पक्षको भूमिका के रहने ?
♦  सरकारको भूमिका
⇒ आधारभूत र नियमनकारी सेवाको समुचित व्यवस्थापन गर्ने । ⇒ उपयुक्त नीति तर्जुमा गर्ने । ⇒ आवश्यक जनशक्तिको व्यवस्था गर्ने । ⇒ सहजीकरण, नियामक तथा अनुगमनकारी भूमिका निर्वाह गर्ने । ⇒ उपलब्ध स्रोत साधनको उच्चतम तथा मितव्ययी उपयोग तथा वितरण गर्ने । ⇒ एकीकृत रूपमा सेवा प्रदान गर्ने । ⇒ सरकारी निकायले प्रत्यक्ष रूपमा सेवा वितरण गर्ने । ⇒ सेवा वितरणको जिम्मा निजी क्षेत्रलाई दिने । ⇒ वैकल्पिक सेवा प्रवाहका तरिका अवलम्बन गर्ने । ⇒ सङ्घ, प्रदेश र स्थानीय तहले आफ्नो अधिकार सूचीमा रहेका तथा साझा अधिकारको कार्यान्वयनको लागि कानुन, नीति तथा संरचना तयार गरी प्रभावकारी सेवा वितरणको व्यवस्था गर्ने । ⇒ निजी तथा गैर सरकारी क्षेत्रको सेवा प्रवाहको नियमित अनुगमन तथा नियमन गर्ने । सेवा वितरणमा अवरोध तथा ठगी, मिलेमतो गर्नेलाई कारबाही गर्ने । ⇒ पर्याप्त रूपमा सेवा वितरण केन्द्रहरूको स्थापना गर्ने । ⇒ सेवाको गुणस्तर निर्धारण गर्ने । ⇒ सेवा प्रवाहमा निजी र गैर सरकारी क्षेत्रसँग साझेदारी गर्ने । ⇒ E-governance policy ⇒ One Stop Service
♦  सेवा वितरक निकाय तथा सङ्गठनको भूमिका
⇒ सेवा वितरकको स्पष्ट जिम्मेवारी तोक्ने । ⇒ श्रव्य-दृश्य नागरिक वडापत्रको प्रयोग गर्ने । ⇒ सेवाग्राहीमैत्री भौतिक संरचना निर्माण गर्ने । ⇒ कार्य विशिष्टिकरण र कार्य मापदण्ड बनाई लागु गर्ने । ⇒ प्रक्रियाका चरणहरू कम गर्ने । ⇒ नतिजामा जोड दिने । ⇒ कार्यसम्पादनलाई प्रोत्साहन र उत्प्रेरणासँग जोड्ने । ⇒ कार्यसम्पादनका लागि स्षष्ट कार्य योजना तयार गरी समय सीमा तोक्ने । ⇒ कर्मचारी सरुवा बढुवा प्रणालीलाई अनुमानयोग्य र वैज्ञानिक बनाउने । ⇒ कार्यसम्पादनमा आधारित दण्ड सजाय र पुरस्कार । ⇒ समय समयमा कर्मचारीलाई आवश्यक तालिमको अवसर दिने । ⇒ सेवा प्राप्तिका विकल्पहरूको विस्तार गर्ने । ⇒ सेवाको लागत कम गर्दै गुणस्तरमा सुधार गर्ने । ⇒ कानुनहरूको समसामयिक संशोधन गर्ने । कानुनी अवरोध हटाउने । ⇒ छिटो निर्णय गर्ने । कार्यान्वयनमा जोड दिने । ⇒ गुनासो व्यवस्थापनलाई प्रभावकारी बनाउने । सार्वजनिक सुनुवाइ । ⇒ सेवाको व्यापक प्रचारप्रसार गर्ने । ⇒ कारोबारको तुस्त दुरुस्त लेखा राख्ने र लेखा परीक्षण गराउने । ⇒ सार्वजनिक खरिद प्रक्रियालाई सरल, प्रतिस्पर्धी, पारदर्शी, स्वच्छ, विश्वसनीय, तथा सहज, मितव्ययी बनाउने। ⇒ सेवाग्राहीको सन्तुष्टि सर्वेक्षण तथा नियमित अनुगमन र सुपरीवेक्षण गर्ने । ⇒ सूचना प्रविधिमा आधारित भएर सेवा प्रवाह गर्ने । ⇒ व्यवस्थापनको क्षेत्रमा प्रयोग भएका नवीनतम मूल्य मान्यताको अवलम्बन गर्ने ।
♦  सेवा वितरणमा संलग्न कर्मचारीको भूमिका
⇒ सेवा प्रवाह गर्ने कार्यविधि तयार गर्ने । ⇒ सेवा वितरण गर्ने । वितरित सेवाको अनुगमन गर्ने । ⇒ देश र जनताको बृहत्तर हितलाई ध्यान दिई सेवा प्रदान गर्ने । ⇒ सेवा वितरणमा पारदर्शिता अपनाउने । ⇒ कार्यशैली र कार्यसंस्कृतिमा सुधार गर्ने । ⇒ कार्यालयमा नियमितता, अनुशासन र आचरणको परिपालना । ⇒ सरकारका नीति तथा कार्यक्रमको तटस्थ प्रतिबद्ध भएर कार्यान्वयन गर्ने । ⇒ सार्वजनिक कोषको सम्मान र सदुपयोग गर्ने । ⇒ सदाचार र नैतिकता आत्मसाथ गर्ने । ⇒ सबै वर्ग तथा समुदायका जनतालाई विना भेदभाव सेवा वितरण गर्ने । ⇒ सेवाग्राहीसँग उचित व्यवहार गर्ने । ⇒ जनतालाई सेवाको बारेमा जानकारी प्रदान गर्ने । ⇒ शासक होइन, सेवकको भावनाले सेवा प्रवाह गर्ने । ⇒ निर्धारित समयमा सेवा वितरण गर्ने । ⇒ सुधारको लागि तत्पर रहने । ⇒ सही र पर्याप्त सूचना प्रवाह गर्ने । ⇒ सेवा प्रापक तथा जनताको भूमिका ⇒ सरकारका नीति तथा कार्यक्रमबारे सामान्य जानकारी राख्ने । ⇒ मुलुकको विद्यमान संविधान तथा कानुनको सामान्य अध्ययन । ⇒ आफूले लिने सेवाको जानकारी राख्ने र सोका लागि आवश्यक कागजात, शुल्क तथा सामान्य प्रक्रिया पुर्‍याएर सेवा लिने । ⇒ सेवा प्रदायक कर्मचारीसँग उचित व्यवहार गर्ने । सेवा प्रवाहमा सक्दो सहयोग गर्ने। ⇒ सेवामा कमजोरी तथा असन्तुष्टि रहेमा प्रक्रिया रहेर गुनासो राख्ने । ⇒ नियम, कानुन र तोकिएको प्रक्रियाको पालना गर्ने । ⇒ सेवा लिँदा धैर्यता । पालो कुर्ने । ⇒ भनसुन तथा विचौलियाको सहयोगमा सेवा नलिने । ⇒ सार्वजनिक सुनुवाइमा सक्रिय तथा रचनात्मक भूमिका निर्वाह गर्ने।
♦  निजी क्षेत्रको भूमिका
⇒ कानुनको पालना गरी व्यवसाय सञ्चालन तथा सेवा प्रवाह गर्ने। ⇒ वित्तीय अनुशासन कायम राख्ने । ⇒ व्यावसायिक सामाजिक उत्तरदायित्व पूरा गर्ने । ⇒ सेवा वितरणमा सम्झौता तथा साझेदारी गर्ने । ⇒ कृत्रिम अभाव, कालोबजारी, मूल्य वृद्धि, सिन्डिकेट हटाउने ।
♦  नागरिक समाज तथा सामाजिक सङ्घसंस्थाको भूमिका
⇒ प्रभावकारी सेवाको लागि दबाब दिने । ⇒ आवश्यक सेवाको माग गर्ने । ⇒ सेवा प्रदायक र सेवाग्राहीबीच सुमधुर सम्बन्ध कायम गर्ने ।
सार्वजनिक सेवा प्रवाहमा सुधारका क्षेत्र :
♦  कानुन र नीतिगत सुधार ♦  जनताको आवश्यकता तथा समसामयिक, स्पष्ट र भविष्योन्मुख नीति तयार गर्ने । ♦  सेवा वितरणमा सरलीकरण र आधुनिकीकरण गर्ने ।
♦  संरचना/संस्थागत सुधार
⇒ आर्थिक, भौतिक, मानव स्रोत, सूचना प्रविधिको कुशल र दिगो उपयोग गर्ने । ⇒ सेवा वितरण केन्द्रहरूको विस्तार तथा विकेन्द्रिकरण गर्ने । ⇒ क्षतिपूर्तिसहितको नागरिक वडापत्रको प्रयोग गर्ने । ⇒ सेवाग्राहीमैत्री भौतिक पूर्वाधारको स्थापना ।
♦ प्रक्रियामा सुधार
⇒ कार्यविधि सरलीकरण गर्ने । ⇒ निर्णयका तहहरू कम गर्ने । ⇒ सरुवा, बढवालाई अनुमानयोग्य बनाउने । ⇒ विद्युतीय शासन । ⇒ गुनासो व्यवस्थापन संयन्त्र । ⇒ प्रभावकारी अनुगमन र मूल्याङ्कन ।
♦ व्यवहारमा सुधार
⇒ नियमितता र अनुशासन । ⇒ सदाचार र नैतिकता अवलम्बन । ⇒ पारदर्शी र जबाफदेही हुने । ⇒ सरकारी सम्पत्तिको संरक्षण तथा सदुपयोग गर्ने । ⇒ सेवाग्राहीको गुनासोलाई पृष्ठपोषणको रूपमा लिने । ⇒ सेवाग्राहीसँग उचित व्यवहार गर्ने ।
♦  सेवाग्राहीमा सुधार
⇒ आफूले लिने सेवाको सामान्य जानकारी राख्ने । ⇒ सेवा लिँदा कानुनी प्रक्रिया पूरा गर्ने । ⇒ सेवाप्रदायकसँग उचित व्यवहार गर्ने । सेवा वितरणमा सक्दो सहयोग गर्ने । ⇒ भनसुन र आर्थिक प्रलोभन पारेर सेवा नलिने । ⇒ सेवा लिँदा पालो कुर्ने । ⇒ सरकारका नीति तथा कार्यक्रमबारे सामान्य जानकारी राख्ने । ⇒ गुणस्तरीय सेवाको माग गर्ने । असन्तुष्ट सेवाको सम्बन्धमा गुनासो राख्ने र रचनात्मक दबाब दिने। ⇒ सार्वजनिक सुनुवाइ तथा छलफलमा सहभागी हुने । ⇒ राज्यलाई समयमै कर तिर्ने । ⇒ राज्यप्रतिको दायित्व पूरा गर्ने ।
प्रभावकारी सेवा वितरणले ल्याउने परिवर्तन/सुधार :
♦  सेवामा गुणस्तर, लागत, पर्याप्तता, र छनौट अवसर । ♦  प्रक्रियामा छिटो, सरल, सहज र समयमै उपलब्ध । ♦  प्राविधिक क्षमता IT based, Online Service, E-governance ♦  Promotes Transparency: Audio-visual Citizen Charter, Public Hearing, Accountability. ♦  अपनत्वको भावना राज्य र जनताबिच सुमधुर तथा विश्वासको सम्बन्ध । ♦  समन्वय/साझेदारी सरोकारवाला निकाय र सेवा वितरक निकायहरूबिच । ♦ दक्षता क्षमता र कार्यसम्पादनमा अभिवृद्धि । ♦  नैतिकता र सदाचारमा बढोत्तरी । ♦  उपलब्ध स्रोतको महत्तम र मितव्ययी उपयोग । ♦  शासनका लाभको सम न्यायिक वितरण सामाजिक न्यायको प्रवर्द्धन । ♦  राज्यको मूलभावबाट सीमान्तकृत, पिछडिएका गरिब तथा कमजोर वर्गको संरक्षण । ♦  सामाजिक परिचालन । ♦  राष्ट्रिय एकता कायम । राष्ट्र र राज्य निर्माणमा सहयोग । ♦  आर्थिक तथा सामाजिक विकासमा सकारात्मक प्रभाव । ♦  सरकारको प्रभावकारितामा वृद्धि । ♦  सुशासन कायम ।
नागरिक बडापत्र:
सार्वजनिक सेवा वितरण गर्ने निकायले प्रदान गर्ने सेवाको प्रकृति, प्रक्रिया, समय, लागत, स्थान, सेवा दिने जिम्मेवार अधिकारी, र क्षतिपूर्तिसहितको जानकारीको पूर्ण विवरण र सेवाको प्रतिबद्धता नै नागरिक सेवा बडापत्र हो । यसलाई सार्वजनिक सेवा बडापत्र पनि भनिन्छ । नागरिक बडापत्रको अवधारणा सन् 1991 मा बेलायतका प्र.म. जोन मेजरले अघि सारेका हुन् । नेपालमा वि. स. 2056 सालबाट यसको सुरुवात भयो । तर कानुनी व्यवस्था र मान्यता सुशासन (व्यवस्थापन तथा सञ्चालन ऐन, 2064) ले गरेको हो । हाल क्षतिपूर्ति सहितको नागरिक बडापत्रसम्बन्धी निर्देशिका, 2069 बमोजिम क्षतिपूर्ति सहितको नागरिक बडापत्रको अभ्यासको थालनी पनि भएको छ । सुशासन (व्यवस्थापन तथा सञ्चालन ऐन, 2064) र नियमावली, 2065 मा सर्वसाधारणलाई सेवा प्रदान गर्ने वा जनसम्पर्क कायम गर्ने प्रत्येक सरकारी कार्यालयले त्यस्तो कार्यालयको परिसरभित्र सबैले देख्ने उपयुक्त ठाउँमा नागरिक बडापत्र राख्नुपर्ने व्यवस्था गरेको छ । नियमावलीको नियम १४ मा नागरिक बडापत्रमा सेवा प्राप्त गर्न सेवाग्राहीले पेस गर्नुपर्ने कागजात, सेवाग्राहीले सेवा सम्बन्धमा गरेको गुनासो सुन्ने अधिकारीको पद र नाम, सेवा प्रदायक निकायको तालुक कार्यालय र टेलिफोन नम्बर, सेवा प्रवाहको प्राथमिकता, क्षतिपूर्ति प्राप्त हुने र नहुने सेवाहरूको उल्लेख गरेको हुनुपर्ने प्रावधान गरिएको छ । त्यस्तै ऐनको दफा २५ मा भएको व्यवस्था अनुसार नागरिक बडापत्रमा सम्बन्धित कार्यालयले दिने सेवा र त्यसको प्रकृति, सेवाग्राहीले सेवा प्राप्त गर्न पूरा गर्नुपर्ने कार्यविधि, सेवा प्रदान गर्न लाग्ने समयावधि, सेवा प्रदान गर्ने पदाधिकारी र निजको कार्यकक्षको विवरण, सेवा प्राप्त गर्न कुनै दस्तुर तथा अन्य रकम लाग्ने भए सोको विवरण, र तोकिए बमोजिम कुराहरू उल्लेख गर्नुपर्छ ।
नागरिक बडापत्रका विषयवस्तु:
१. सेवाग्राही २. लागत ३. प्रक्रिया ४. व्यवस्थापन ५. गुनासो ६. क्षतिपूर्ति
नागरिक बडापत्रका विशेषता/ नागरिक बडापत्रले के/कस्तो सूचना दिन्छ ?
♦  राज्यले प्रदान गर्ने सेवाको जानकारी दिन्छ । ♦  सेवा केन्द्र, सेवाको लागत, प्राप्तिको समय, सेवा प्राप्त गर्न लाग्ने आवश्यक कागजात र कानुनी प्रक्रियाको जानकारी । ♦ सेवा प्रवाह गर्ने जिम्मेवार अधिकारीको जानकारी, गुनासो संयन्त्रको व्यवस्था हुन्छ । ♦  क्षतिपूर्तिको व्यवस्था गर्छ । ♦  सबै सेवाग्राहीले देख्ने ठाउँमा राखिन्छ । ♦ श्रव्य-दृश्य दुवै खालको हुन्छ ।
नागरिक बडापत्रको उद्देश्य
♦  सार्वजनिक निकायले प्रदान गर्ने सेवाको जानकारी प्रदान गर्नु । ♦  सरकारी निकाय र अधिकारीहरूलाई जिम्मेवार बनाउनु । ♦  सेवा वितरणमा पारदर्शिता र जवाफदेहिताको प्रवर्द्धन गर्नु । ♦  सेवा प्रवाहमा सरलता, सहजता, छिटो छरितोपन, गुणस्तरियता र प्रभावकारिता कायम गर्नु । ♦  सूचनाको हकको कार्यान्वयनमा सघाउ पुर्‍याउनु । ♦  राज्य र जनताबिच सुमधुर सम्बन्ध स्थापना गर्नु ।
नागरिक बडापत्रको महत्त्व/आवश्यकता
♦  सेवा प्रवाहमा सहजता । ♦  सेवामा नागरिकको सहज पहुँच । ♦  छिटो, छरितो र कम समयमै गुणस्तरीय सेवा प्राप्त । ♦  सेवा प्रदायक र सेवाग्राहीबीच बलियो सम्बन्ध । ♦  सरकार र राज्यप्रति आमनागरिकको अपनत्व भावमा अभिवृद्धि । ♦  सेवा वितरण गर्ने निकाय र अधिकारीलाई जिम्मेवार, जबाफदेही बनाउँछ । ♦  सेवामा नागरिक सर्वोच्चता र सन्तुष्टिलाई प्राथमिकता दिन्छ । ♦  नागरिक सचेतना। सेवा प्रवाहको प्रक्रियाको जानकारी ।
नागरिक बडापत्र कार्यान्वयनमा देखा परेका समस्या तथा चुनौती
♦  सबै सार्वजनिक निकायले नागरिक बडापत्र प्रयोगमा नल्याउनु । ♦  नागरिक बडापत्र राखे पनि सबैले देख्ने स्थानमा नराख्नु । सो अनुरूप सेवा प्रदान नगर्नु । ♦  नागरिक बडापत्रको संरक्षण, समसामयिक परिमार्जन तथा अद्यावधिक नगरिनु । ♦  सेवा बडापत्रको कार्यान्वयनको प्रभावकारी अनुगमन गरी उत्कृष्ट सेवा प्रदायकलाई उचित पुरस्कार र सेवा बडापत्र प्रयोग नगर्नेलाई दण्डको व्यवस्था नहुनु । ♦  क्षतिपूर्तिसहितको नागरिक बडापत्रको पूर्ण रूपमा सबै सरकारी निकायमा कार्यान्वयनमा नआउनु । ♦  सबै कार्यालयमा श्रव्य दृश्य सेवा बडापत्रको व्यवस्था नहुनु । ♦  नागरिक बडापत्रलाई प्राथमिकता नदिनु । ♦  सेवाग्राही पनि सेवा बडापत्र प्रयोगमा सचेत नहनु ।
नागरिक बडापत्रको सफल रूपमा कार्यान्वयन कसरी गर्ने ?
♦  सम्पूर्ण सार्वजनिक निकायले नागरिक बडापत्र प्रयोगमा जोड दिने । ♦  नागरिक बडापत्र तर्जुमा गर्दा सबै आम जनता र सरोकारवाला पक्षहरूसँग छलफल गर्ने । ♦  नागरिक बडापत्रको प्रयोग कसरी गर्ने बारे आम जनतालाई अभिमुखीकरण गर्ने तथा यसको प्रयोग बारे प्रचार-प्रसार गर्ने । ♦  नागरिक बडापत्र सबैले बुझ्ने स्थानीय भाषामा लेख्ने । ♦  क्षतिपूर्ति सहितको नागरिक बडापत्रको कार्यान्वयनमा जोड दिने । ♦  सरकारी निकायहरूले नागरिक बडापत्र प्रयोगमा ल्याए/नल्याएको समय-समयमा अनुगमन गर्ने । ♦  नागरिक बडापत्र सबैले देख्ने स्थानमा राख्ने । ♦  नागरिक बडापत्रको संरक्षण, समसामयिक परिमार्जन तथा अद्यावधिक गर्ने । ♦  नागरिक बडापत्रको कार्यान्वयनको प्रभावकारी अनुगमन गरी उत्कृष्ट सेवा प्रदायकलाई उचित पुरस्कार र सेवा बडापत्र प्रयोग नगर्नेलाई दण्डको व्यवस्था गर्ने । ♦  सबै कार्यालयमा श्रव्य दृश्य सेवा बडापत्रको व्यवस्था गर्ने । ♦  नागरिक बडापत्रको प्रयोगलाई प्राथमिकता दिने । ♦  सेवा वितरणमा प्रविधिको प्रयोगमा जोड दिने । ♦  सेवाप्रदायकले नागरिक बडापत्रबमोजिम सेवा वितरण गर्ने साथै सेवाग्राहीहरुलाई पनि सोही अनुरूप सेवा लिन आग्रह गर्ने ।
निष्कर्ष:
सार्वजनिक सेवा वितरण राज्यले प्रदान गर्ने वस्तु तथा सेवा, सुरक्षा अनुभूति, विकास, तथा शासन प्रशासनबाट सिर्जित लाभको वितरणको प्रक्रिया पनि हो । यो भौतिक र अभौतिक वस्तु र सेवा प्रवाहको कार्य हो । राज्यको चरित्र, शासन पद्धति, नेतृत्वको क्षमता र इच्छाशक्ति, तथा सार्वजनिक प्रशासनको कार्यक्षमता र प्रभावकारिता, आम नागरिकको चेतनाको स्तर तथा यस प्रति आमजनताको विश्वास र मुलुकको दीर्घकालीन सोच र सो अनुरूपको क्रियाकलापहरूमा सार्वजनिक सेवा वितरणको प्रभावकारिता निर्भर रहन्छ । र यिनै विषय, संस्था तथा पात्रहरूको सहकार्य तथा प्रतिबद्धता, लोकतान्त्रिक चरित्र, विधि र पद्धतिको परिपालना लगायतका विषयहरूले सेवा वितरणको सबलीकरण तथा सुदृढीकरणमा भूमिका खेल्दछन् ।
यसैले सार्वजनिक सेवा वितरण लोकतन्त्रको वितरण हो । यही सेवा वितरणको अवस्था, गुणस्तर र प्रक्रियाले नै सरकार र प्रशासनको प्रभावकारिताको मापन गरिन्छ । यसैले राज्यमा आर्थिक, सामाजिक, पूर्वाधारजन्य, वातावरणीय, न्यायिक क्षेत्र लगायतका क्षेत्रको विकास, सबलीकरण तथा सुदृढीकरण गरी सुशासन कायम गर्न सेवा वितरणलाई कानुन तथा विधिसम्मत बनाउनु अति आवश्यक हुन्छ ।
यसको लागि सेवा वितरणमा स्थापित मान्यताको परिपालना, कानुनको कार्यान्वयन, सेवा वितरणमा समन्यायिकता, अविभेद, नागरिक चेतना, सामाजिक परीक्षण, सार्वजनिक सुनुवाइ, सेवा प्रवाहमा प्रविधिको प्रयोग, प्रक्रियाका चरणहरूमा कटौती, नागरिक बडापत्रको व्यापक प्रयोग तथा प्रचार-प्रसार, तथा नतिजामा जोड दिनु पर्दछ । यस्तो गर्न सके सार्वजनिक सेवा र यसको वितरण प्रक्रियामा आमजनताको विश्वास अभिवृद्धि हुन गई राज्य, सरकार र जनताबिच बलियो र विश्वासपूर्ण सम्बन्ध कायम हुन गई आमजनतामा सन्तुष्टि तथा राज्यप्रति अपनत्व अभिवृद्धि हुन जान्छ ।
","२९ जेष्ठ २०७६, बुधबार"
https://www.prasashan.com/2023/10/01/476345/,"साइबर अपराध : समस्या, चुनौती र समाधान","वर्तमान समय सूचना तथा सञ्चार प्रविधि युक्त समयको रूपमा विकास हुँदै गएको युग हो। सूचना तथा सञ्चार प्रविधिमा भएको तीव्र विकासले विश्व एउटा सानो ग्लोबल भिलेजका रूपमा रूपान्तरण हुँदै गएको छ । सूचना प्रविधिमा भएको तीव्र विकाससँगै सामाजिक सम्बन्ध र अन्तरक्रिया, सार्वजनिक सेवा एवं सूचना प्रवाहमा आमूल परिवर्तन भएको पाइन्छ। सूचना प्रविधिको समुचित प्रयोगले देशको शिक्षा, स्वास्थ्य, सञ्चार, प्रशासनिक, आर्थिक, प्राविधिक, सांस्कृतिक लगायतका क्षेत्रको विकासमा ठुलो योगदान पुर्‍याउँदै आएको भएता पनि कतिपय अवस्थामा यस प्रविधिको नकारात्मक प्रयोग मार्फत गम्भीर प्रकृतिका फौजदारी र सङ्गठित अपराधहरू हुने गरेको पाइन्छ।
सामान्य अर्थमा विद्युतीय अपकरणहरूको उपयोग तथा प्रयोग मार्फत गरिने आपराधिक गतिविधिहरू साइबर क्राइम हुन् ।यसलाई विश्वव्यापी रूपमै फैलिएको एउटा सङ्गठित अपराधका रूपमा लिने गरिन्छ। सूचना प्रविधि उपयोग मार्फत अनधिकृत पहुँच स्थापित गरी व्यक्तिगत, संस्थागत र सार्वजनिक सुरक्षामा गम्भीर खलल पार्ने विषय साइबर प्राइम हो । कम्प्युटरसँग सम्बन्धित वा विद्युतीय उपकरणहरुलाई माध्यम बनाएर कानुनले निषेध गरेका क्रियाकलापहरू गर्ने कार्यलाई साइबर प्राइम भनिन्छ । साइबर प्राइम कम्प्युटर, नेटवर्क, इमेल, इन्टरनेट सामाजिक सञ्जालको प्रयोग मार्फत गरिने फौजदारी र सङ्गठित अपराध हो। यस प्रकृतिको अपराधमा कुनै किसिमको भौगोलिक वा क्षेत्रगत सिमा नरहने हुँदा यसलाई विश्वव्यापी अपराधमा रूपमा समेत लिन सकिन्छ । साइबर अपराध त्यस्तो प्रकृतिको अपराध हो जसले कम्प्युटर वा विद्युतीय उपकरणलाई माध्यम बनाई वा अर्काको कम्प्युटरमा अनधिकृत पहुँच स्थापित गरी आपराधिक मानसिकताबाट अरुलाई दुःख दिने वा हानी नोक्सानी पुर्‍याउने एउटा सामाजिक अपराध हो।
नेपालमा साइबर अपराध विभिन्न स्वरूपमा हुँदै आएको छ। विशेष गरी महिला, बालबालिका, विद्यार्थीहरू र डिजिटल साक्षरता कम भएका मानिसहरुलाई लक्षित  गरी आपराधिक क्रियाकलापहरू सञ्चालन गर्न र प्रभावित पार्ने गरेको विभिन्न अध्ययनहरूले देखाएका छन्। बढ्दो आधुनिकता, विश्वव्यापीकरण र शहरीकरण सँगसँगै सूचना प्रविधिको आमूल परिवर्तन र विकास सँगै सूचना प्रविधिको प्रयोगमा वृद्धि हुँदै जाँदा नेपालमा समेत साइबर प्राइम  घटनाहरू बढ्दै जाँदा साइबर सुरक्षाका विषयमा समस्या र चुनौती समेत थपिँदै गएका छन् ।
समस्या र चुनौती:-
सूचना तथा सञ्चार प्रविधिको तीव्र विकास, विस्तार र उपयोग सँगै समस्या र चुनौती पनि बढ्दै गएको छ। सूचना तथा सञ्चार प्रविधिको प्रयोग मार्फत गरिने आपराधिक क्रियाकलापहरू नियन्त्रण गर्नु प्रमुख चुनौतीका रूपमा रहेको छ । सूचना तथा सञ्चार प्रविधि प्रणालीहरूमाथिको साइबर आक्रमणको जोखिम दिनानुदिन बढ्दै गइरहेको अवस्था छ।  साइबरसँग सम्बन्धित आपराधिक गतिविधिमा वृद्धि हुँदै गएकाले व्यक्तिगत तथा संस्थागत विवरणहरूको गोपनीयता एवं तथ्याङ्क लगायतका सूचना प्रविधि प्रणालीको सुरक्षा गर्ने कार्य जटिल बन्दै गएको छ। साइबर सुरक्षाको लागि प्रभावकारी कानुनी व्यवस्था तथा संस्थागत संरचना, भौतिक तथा प्राविधिक पूर्वाधारको कमी, अनुसन्धान तथा दक्ष जनशक्तिको कमी, साइबर सुरक्षाका विषयमा सचेतना र पैरवी नहुनु, राष्ट्रिय अन्तर्राष्ट्रिय स्तरमा साइबर सुरक्षा सम्बन्धी समन्वयको अभाव, सूचना प्रविधिको प्रयोग र यस बाट उत्पन्न, प्रविधिको विकास सँगसँगै डिजिटल साक्षरताका क्षेत्रमा राज्यको न्यून लगानी हुन आदि समस्याहरू रहेका छन् ।
सूचना तथा सञ्चार प्रणाली माथि हुने साइबर आक्रमणको जोखिम न्यूनीकरणका लागि राष्ट्रिय संवेदनशील पूर्वाधार (नेशनल क्रिटिकल इन्फ्रास्टक्चर) को पहिचान एवं संरक्षण गर्नु, सार्वजनिक, व्यावसायिक र व्यक्तिगत सूचना तथा तथ्याङ्कमा अनधिकृत पहुँच नियन्त्रण मार्फत सूचनाको दुरुपयोग हुन सक्ने खतरालाई नियन्त्रण गर्नु, सार्वजनिक सेवालाई विश्वसनीय डिजिटल सिष्टममा रूपान्तरण गर्न, सेवा सुरक्षा र नागरिकको व्यक्तिगत गोपनीयताको सुरक्षाको प्रत्याभूति कायम गरी सेवा प्रणालीलाई सरल, सहज र नागरिकमैत्री बनाउँदै,  हरेक नागरिकमा डिजिटल साक्षरता अभिवृद्धि गर्नु चुनौतीका रूपमा रहेको छ।
समस्या समाधानको बाटो:-
बढ्दो साइबर अपराध न्यूनीकरण र साइबर अपराधको सामना गर्नका लागि समय सापेक्ष कानुनी र संस्थागत विकासमा जोड दिने (भएका कानुनहरूको पुनरावलोकन गर्ने, नयाँ कानुनको निर्माण गर्ने, कार्यान्वयनमा जोड दिने, उपलब्ध संस्थाहरूको सबलीकरणमा जोड दिने, आधुनिक, नवीनतम र प्रविधि मैत्री संस्थागत संरचनाको विकास र विस्तारमा जोड दिने,) डिजिटल सेक्युरिटीका क्षेत्रमा लगानी अभिवृद्धि गर्ने, साइबर अपराध र न्यूनीकरणका लागि संवेदनशील राष्ट्रिय पूर्वाधारको विकास र विस्तार गर्ने, साइबर स्पेसलाई सशक्त र सुदृढ बनाउन साइबर सुरक्षाका क्षेत्रमा अध्ययन अनुसन्धान, जनशक्ति उत्पादन एवं कार्यगत जनशक्तिको क्षमता अभिवृद्धि गर्ने, साइबर सुरक्षा सम्बन्धी जोखिम न्यूनीकरणका लागि द्विपक्षीय, क्षेत्रीय तथा अन्तर्राष्ट्रिय स्तरमा समन्वय र सहकार्य गर्ने, आम नागरिकलाई सूचना प्रविधिको प्रयोगका सम्बन्धमा सुसूचित गर्नका लागि डिजिटल साक्षरताका सम्बन्धमा कार्यक्रमहरू सञ्चालन गर्ने आदि कार्यहरू मार्फत साइबर अपराधलाई न्यूनीकरण गर्न सकिन्छ।
उपसंहार:-
सूचना तथा सञ्चार प्रविधिको विश्वव्यापी विकाससँगै कम्प्युटर तथा विद्युतीय प्रणालीमार्फत अनधिकृत रूपमा अरूको ईमेल, वेवसाईट ह्याकिङ गर्ने, पासवर्ड ह्याक गरेर गोपनीयता भङ्ग गर्ने, डाटा चोरी गर्ने ब्ल्याकमेलिङ गर्ने, लगायत सूचना प्रविधिको प्रयोग मार्फत गरिने साइबर अपराधको रोकथाम र नियन्त्रणका लागि साइबर अपराधको रोकथाम तथा अभियोजन प्रणालीको विकास गर्दै, साइबर अपराधको पहिचान, रोकथाम र प्रतिरक्षा प्रणाली (डिजिटल सेक्युरिटी सिस्टम ), डिजिटल साक्षरताको विकास विस्तार र पहुँच स्थापित लगायतका क्षेत्रमा विशेष कार्य गर्नु आवश्यक छ।
","१४ आश्विन २०८०, आइतबार"
https://www.prasashan.com/2023/07/04/448495/,प्रविधिमा किसानको आकर्षण बढ्दो,"काठमाडौँ । कञ्चनपुरको शुक्लाफाँटा नगरपालिका-३ पिपलाडीका चेतराज चौधरी लामो समयदेखि कृषि पेसामा आबद्ध छन् । पिपलाडीमा चौधरीको साढे चार बिघा जमिन छ । उनले खेतीपातीका लागि खेत जोत्न राँगा, गोरुको प्रयोग गर्न छाको पाँच वर्ष भइसक्यो । खेत जोत्नका लागि उनी अचेल ‘पावर टिलर’को प्रयोग गर्छन् ।
“अगाडि राँगाले खेत जोत्थे, अहिले पावर टिलर छ, खेतीपाती गर्नका लागि अहिले प्रविधिको प्रयोग बढेको छ”, उनले भने, “प्रविधिको प्रयोगले धेरै कृषकलाई धेरै सहजता थपेको छ ।” वर्षौदेखि उनले तरकारी, उखु, गहुँ तथा धान खेती गर्दै आएका छन् । कुरेरुवा कृषक समूहमा आबद्ध उनले सरकारी अनुदानमा कृषि यन्त्र खरिद गरेका थिए ।
उनीहरूसँग अहिले बालीनाली काट्नका लागि रिपर, रोपाइँ गर्नका लागि हिलो चक्का, जोत्नलाई पावर टिलर लगायतका उपकरण छन् । “धान, गहुँ काट्न, खेत जोत्न, रोपाइँ गर्न ती उपकरणको प्रयोग गर्छौ”, उनले भने, “कृषिमा परम्परागत शैली विस्थापित भएर नयाँ प्रविधि भित्रिएको छ ।”
शुक्लाफाँटा-२ लक्ष्मीपुरकी अनिला चौधरीले पनि केही वर्षयता खेतीपातीमा प्रविधिको प्रयोग गर्न थालेका छन् । “कम समयमै सहजै खेतीपाती गर्न सकिन्छ, अहिले गाउँमा अधिकांश कृषि यन्त्रको प्रयोग गरेर खेतीपाती गर्छन्”, उनले भने, “यसले समयको बचत गरेको छ, उत्पादन पनि बढेको छ ।”
जनशक्ति, लागत र समयसमेत कम लाग्ने भएपछि पछिल्लो समय कञ्चनपुरमा कृषि क्षेत्रमा यान्त्रिकीकरण प्रयोग बढ्दै गएको छ । प्रविधिको प्रयोगमा किसानको आकर्षण बढ्दो छ । मानवीय श्रम साधन अभाव भइरहेको अवस्थामा कृषिमा यान्त्रिकीकरणको प्रयोग गरेर खेती हुन थालेपछि कृषक आत्मनिर्भर हुन थालेका छन् ।
“पहिले-पहिले परम्परागत तरिकाले खेती गर्थौ, त्यसले जनशक्ति र लागत बढी लागे पनि उत्पादन कम हुन्थ्यो”, चौधरीले भने, “अहिले कृषि यन्त्र उपकरणको प्रयोगले खेती गर्दछौँ, यसले कम लागतमा बढी उत्पादन हुने गरेको छ ।”
कञ्चनपुरमा सरकारी तथा अन्य निकायका विभिन्न कार्यक्रमबाट नयाँ-नयाँ प्रविधि भित्रिएसँगै कृषि कर्ममा सहजता थपेको छ । गाउँमा काम गर्ने युवाहरू वैदेशिक रोजगारीका साथै अन्य क्षेत्रमा काम गर्न जाँदा कृषि क्षेत्रमा काम गर्ने जनशक्तिको अभाव हुने गरेको छ । जनशक्ति एकदमै महँगिँदै गइरहेको अवस्थामा कृषि यान्त्रिकीकरणले कम खर्चमा उत्पादनमा वृद्धि हुने भएकाले प्रविधितर्फ कृषकको आकर्षण बढेको चेतराज चौधरी बताउँछन् ।
“विगतको जस्तो काम गर्ने जनशक्ति पनि छैनन्, कम जनशक्ति हुँदा प्रविधिले सहज गरेको छ”, उनले भने, “अगाडि खेत जोत्न महिना दिन लाग्नेमा अहिले एक-दुई सातामै सकिन्छ ।” कञ्चनपुरको कृषि क्षेत्रमा यन्त्र उपकरणको प्रयोग बढेको कृषि ज्ञान केन्द्रका सूचना अधिकारी हरिदत्त जोशीले बताए।
“कृषि कर्ममा प्रयोग हुने नयाँ-नयाँ यन्त्र, उपकरण सबैतिर पुगेका छन्, परम्परागत शैलीलाई प्रविधिले विस्थापित गरेको छ”, उनले भने, “व्यक्तिगत किनेर वा अनुदानमा किसानको पहुँचमा प्रविधि पुगेको छ ।” उनका अनुसार पुनर्वास, बेलौरी, लालझाडी, बेदकोट, शुक्लाफाँटा, कृष्णपुर, दोधारा चाँदनी, भीमदत्तलगायत ठाउँको कृषि क्षेत्रमा साना, ठुला उपकरणको प्रयोग भइरहेको छ ।
","१९ असार २०८०, मंगलबार"
https://www.prasashan.com/2024/03/04/531571/,यस्तो छ संसदमा दर्ता भएको संघीय निजामती सेवा विधेयक,"काठमाडौँ। बहुप्रतिक्षित संघीय निजामती सेवाको गठन, सञ्चलन र सेवा शर्त सम्बन्धमा व्यवस्था गर्न बनेको विधेयक संघीय संसद् सचिवालयमा दर्ता भएको छ ।
संघीय मामिला तथा सामान्य प्रशासन मन्त्रालयले सोमबार(आज) विधेयक दर्ता गराएको हो ।
पुर्णपाठ :
","२१ फाल्गुन २०८०, सोमबार"
https://www.prasashan.com/2019/07/14/127065/,प्रविधि हस्तान्तरण,"प्रविधि हस्तान्तरण मानव सभ्यताको विकासको प्रारम्भदेखि नै मानवीय आवश्यकता पूर्तिका लागि प्रविधिको विकास हुँदै आएको छ । ज्ञान, सीप, कार्यसम्पादन विधिको व्यवस्थित र वैज्ञानिक उपयोग नै प्रविधि हो । मानिसको चेतना, अवधारणा, चाख, लगाव, र खोजबाट प्रविधिको विकास हुन्छ । आवश्यकता र अग्रसरताले प्रविधिको विकास र विस्तार हुन्छ । यो निरन्तर प्रक्रिया हो । एउटा प्रविधिको विकासले अर्को प्रविधिको विकास गर्न सहजीकरण गर्दछ । विकसित प्रविधि सदैव परिमार्जनका क्रममा रहन्छ । प्रविधिको विकासले उत्पादन प्रणालीमा अभूतपूर्व सुधार सम्भव बनाएको छ ।
विश्वव्यापीकरण र आर्थिक उदारीकरणले विश्वको प्रविधिलाई निर्बाध रूपमा एक स्थानबाट अर्को स्थान, एक देशबाट अर्को देश, एक विश्वविद्यालयबाट अर्को विश्वविद्यालय तथा एक संस्थाबाट अर्को संस्थामा पुर्‍याएको छ । जसले विश्वमा भएका नवीन प्रविधि आविष्कारको फाइदा सबै मुलुकले उठाउन पाएका छन् ।
यसरी प्रविधिको एक स्थानबाट अर्को स्थान लैजाने प्रक्रिया प्रविधि हस्तान्तरण हो । ज्ञान, सीप, विचार, उत्पादन प्रविधि तथा उपयोग विधिजस्ता कुरालाई एक स्थानबाट अर्को स्थान, एक प्रतिष्ठानबाट अर्को प्रतिष्ठान र एक व्यक्तिबाट अर्को व्यक्तिसम्म पुर्‍याई विकास प्रक्रियालाई सरल, सहज, कार्यकुशल र प्रभावकारी बनाउने प्रक्रिया नै प्रविधि हस्तान्तरण हो ।
त्यस्तै प्राविधिक ज्ञान, सीप, दक्षता, पद्धतिलाई एक देशबाट अर्को देशमा, एक सरकारबाट अर्को सरकारसम्म, एक भौगोलिक क्षेत्रबाट अर्को भौगोलिक क्षेत्रमा हस्तान्तरण गर्ने प्रक्रिया प्रविधि हस्तान्तरण हो । प्रविधि हस्तान्तरणले विश्वको एक स्थानमा भएको प्राविधिक विकास र विस्तारलाई उपयोग र प्रवर्द्धन गर्न अर्को स्थानमा उत्पादन प्रणाली, व्यवस्थापकीय प्रणाली, सेवा प्रवाह प्रणालीको हस्तान्तरण गर्दछ । वैदेशिक लगानीका सन्दर्भमा प्रविधि हस्तान्तरणलाई निकै महत्त्व दिइन्छ । यस सन्दर्भमा प्रविधि हस्तान्तरण भन्नाले स्थानीय उद्योग प्रतिष्ठानले,
१. विदेशी लगानीकर्तासँग कुनै प्रविधि, विशेषज्ञता, सूत्र, विधि, पेटेन्ट, प्राविधिक जानकारीको लागि प्रयोग गर्ने अधिकार , २. विदेशमा स्वामित्व भएको कुनै ट्रेडमार्कको प्रयोग अधिकार र ३. वैदेशिक परामर्श, प्रविधि, तथा व्यवस्थापन र बजारीकरण सेवाको प्राप्तिका लागि गरिने सम्झौता लिने गरिन्छ ।
प्रविधि हस्तान्तरणको प्रवाह  एक मुलुकबाट अर्को मुलुकमा,  एक व्यावसायिक संस्थाबाट अर्को व्यावसायिक संस्थामा,  एक क्षेत्रबाट अर्को क्षेत्रमा,  पश्चिमबाट पूर्व,  विकसितबाट अल्पविकसित ।
प्रविधि हस्तान्तरणमा पर्ने विषय  विकसित प्रविधिको फर्मुला, प्रक्रिया, पेटेन्ट वा प्राविधिक ज्ञानको उपयोग,  विदेशी टेड्रमार्कको उपयोग,  कानुनी सम्झौता,  वैदेशिक प्राविधिक, सल्लाहकार, व्यवस्थापन एवं बजार सेवा ।
प्रविधि हस्तान्तरणको उद्देश्य  विश्वमा उत्पादित प्रविधिको विकास, विस्तार, उपयोग र प्रवर्द्धन गर्नु,  उत्पादकत्व अभिवृद्धि गर्नु,  प्राविधिक ज्ञानलाई विश्वभर फैलाउनु,  न्यून लागत र अधिक प्रतिफलमा वस्तु तथा सेवा उत्पादन र बिक्री गर्नु,  प्रविधिको व्यवसायीकरण गर्नु,  नवीन खोज र आविष्कारलाई मानवीय हितमा अधिकतम उपयोग गर्नु,  विश्व व्यापारलाई गतिशील बनाउनु,  ज्ञानमा आधारित समाज र ज्ञानयुक्त उद्यम व्यवसायको स्थापना गर्नु,  रोजगारीका अवसरहरूको सिर्जना गर्नु,  वातावरण संरक्षण, विपद् व्यवस्थापन गर्नु ।
प्रविधि हस्तान्तरणको महत्व/फाईदा/आवश्यकता/औचित्य  अन्तर्राष्ट्रिय प्रविधिको उपयोग, विस्तार र प्रवर्द्धन,  अर्थ व्यवस्थालाई सबल, सुदृढ, गतिशील एवं प्रतिस्पर्धात्मक बनाई आत्मनिर्भरता तर्फ उन्मुख हुन,  औद्योगिकीकरणको प्रक्रियालाई गतिशील बनाउन,  पुँजी तथा प्राकृतिक एवं मानवीय साधनको अधिकतम परिचालन गर्न,  उत्पादन प्रक्रियालाई मितव्ययी, गुणस्तरीय र सरल बनाउन,  आर्थिक वृद्धिलाई बढोत्तरी गर्दै गरिबी घटाउन,  सेवा प्रवाहलाई भरपर्दो, सरल, सहज र छिटो बनाउन,  प्रविधिमा आधारित समाजको स्थापना गर्न,  विकास प्रक्रियालाई प्रभावकारी बनाउन,  निजी क्षेत्रको विकास गर्न,  कृषि, पर्यटन, खनिज, जडीबुटीका सम्भावनाहरूको बृहत् उपयोग गर्न ।
प्रविधि हस्तान्तरण प्रक्रिया
 नवीन प्रविधिको अनुसन्धान, खोज र आविष्कार हुन्छ ।  अनुसन्धानबाट प्राप्त निष्कर्षका आधारमा प्रविधि विकास गर्न सकिने नसकिने, बजार, लागत र त्यसलाई उपयोग गर्न सकिने नसकिने व्यापार योजना तयार हुन्छ ।  विकास/उत्पादन  बजार योजना  हस्तान्तरण यसरी प्रविधि हस्तान्तरण गर्दा प्रविधिको अनुसन्धान, व्यवसायीकरण, र हस्तान्तरण गरिन्छ ।
प्रविधि हस्तान्तरणका लागि कस्तो वातावरण चाहिन्छ ?  खुल्ला तथा उदार अर्थव्यवस्था,  सुदृढ आर्थिक कूटनीति,  नीतिगत सुधार प्रविधि हस्तान्तरण सम्बन्धी प्रस्ट नीति तथा कानुनहरू  लगानीमैत्री वातावरण,  प्रविधिका लागि भौतिक पूर्वाधार,  स्रोत साधनको पर्याप्तता,  दक्ष जनशक्ति,  आर्थिक विकासको स्तर र कार्यान्वयन क्षमता,  अन्तरदेशीय समन्वय,  राजनीतिक स्थायित्व, सहमति र प्रतिबद्धता ।
प्रविधि हस्तान्तरणका समस्या/चुनौतीः  प्रविधि हस्तान्तरण सम्बन्धी कानुन तथा नीति (विद्यमान अवस्था, परिमार्जन, समय, प्रावधान )  सम्बद्ध ऐन कानुनको कार्यान्वयनको पाटो ,  प्रविधि हस्तान्तरणलाई प्राथमिकता (सरकार र निजी क्षेत्र)  सम्बद्ध क्षेत्रमा कार्यरत निकायहरू बिच समन्वय, कार्यक्षेत्रमा दोहोरोपन,  भौतिक पूर्वाधारको विकास,  लगानीमैत्री वातावरण तयार, शान्ति सुरक्षा, विदेशी लगानीकर्तासँगको व्यवहार,  बजारको आकार, दक्ष कामदार तथा प्राविधिकहरूको अवस्था,  राजनीतिक सहमति, प्रतिबद्धता र आर्थिक समृद्धिको यथार्थ मार्गचित्र,  करको दर, जमी नमा पहुँच,  विवाद समाधानको भरपर्दो संयन्त्र ।
प्रविधि हस्तान्तरणका अवसर  स्थायी सरकार र उदार अर्थतन्त्रको अवलम्बन,  राष्ट्रिय अर्थतन्त्रलाई आत्मनिर्भर, स्वतन्त्र, तथा उन्नत शील बनाउँदै समाजवाद उन्मुख स्वतन्त्र र समृद्ध अर्थतन्त्रको विकास गर्ने राज्यको आर्थिक उद्देश्य,  निर्यात प्रवर्द्धनका क्षेत्रमा वैदेशिक पुँजी तथा प्रविधिको लगानीलाई आकर्षित गर्ने राज्यको नीति,  प्राकृतिक स्रोतको उपलब्धता जलस्रोत, वनसम्पदा, कृषि, पर्यटन, जैविक विविधता  नीति तथा कानुन तयार छन् ।  लगानी सम्मेलनको आयोजना ।
प्रविधि हस्तान्तरणबाट कसरी अधिकतम लाभ उठाउने ?  प्रविधि हस्तान्तरण सम्बन्धी कानुन तथा नीतिहरूको समसामयिक परिमार्जन, र प्रभावकारी कार्यान्वयन गर्ने,  सुदृढ आर्थिक कूटनीति निर्माणमार्फत अधिकतम वैदेशिक लगानी आकर्षित गर्ने,  स्वदेशी र विदेशी लगानीकर्ताबिच समान व्यवहार गर्ने,  भूराजनीतिक लाभ उठाउन परराष्ट्र नीतिको प्रभावकारी कार्यान्वयनमा जोड दिने,  विज्ञान प्रविधिको क्षेत्रमा अध्ययन, अनुसन्धान, खोज तथा आविष्कारमा जोड दिने,  अनुसन्धान केन्द्रहरू, प्रयोगशालाहरू तथा सूचना प्रविधि पार्कहरूको स्थापना गर्ने,  मेधावी प्रतिभाहरूलाई अनुसन्धान, नवीन खोज तथा अन्वेषणमा उत्प्रेरित गर्ने,  आधारशिलाहरूको निर्माणमा तीव्रता दिने,  सूचना तथा सञ्चार प्रविधिको अधिकतम उपयोग गर्ने,  बौद्धिक सम्पत्ति सम्बन्धी अधिकारलाई प्राथमिकता दिने,  विज्ञान तथा प्रविधि शिक्षालाई सहज, सस्तो र सबैको पहुँचयोग्य बनाउने ।
बौद्धिक सम्पत्ति अधिकार मानव जीवनलाई सरल र सहज बनाउन विकासको आवश्यकता पर्दछ । विकास आर्थिक, सामाजिक, पर्यावरणीय, संस्थागत लगायतका मानव जीवनलाई प्रभाव पार्ने पक्षहरूमा आएको सकारात्मक परिवर्तन, उन्नयन तथा सुधार हो । विकासको साधन र साध्य मानव नै हुन् । विकासका लागि भूमि, श्रम, पुँजी, प्रविधि, सङ्गठन, वित्तीय स्रोत, भौतिक, यान्त्रिक साधन लगायतका उत्पादनका साधनहरूको आवश्यकता पर्दछ । र यस्तो पुँजीलाई विगतमा आर्थिक र वित्तीय पुँजीको रूपमा मात्रै हेरिन्थ्यो । तर आज बौद्धिक पुँजी अर्थात् मानवीय साधनको ज्ञान, सीप, दक्षता, र क्षमता आदिलाई पनि जोड दिन थालिएको छ ।
बौद्धिक पुँजीभित्र मानवीय पुँजी, संरचनात्मक पुँजी, र ग्राहक पुँजी पर्दछन् । मानवीय पुँजीभित्र कर्मचारीको दक्षता र क्षमता पर्दछ । संरचनागत पुँजीभित्र नीति, नियम, कानुन, कार्यविधि, अध्ययन, अनुसन्धान, असल अभ्यास, पेटेन्ट, ट्रेडमार्क, सूचना प्रणाली, प्रतिलिपि अधिकार लगायतका विषय पर्दछन् । र ग्राहक पुँजी अन्तर्गत सम्बन्ध, ग्राहक सन्तुष्टि लगायतका कुराहरू पर्दछन् ।
बौद्धिक पुँजी मानिसको अभौतिक पुँजीको रूपमा रहन्छ । यो ज्ञानको रूपमा रहन्छ । र यो हस्तान्तरण गर्न सकिँदैन । यो प्रतिस्पर्धात्मक तथा रचनात्मक बौद्धिक क्षमताको संयोजन हो । बौद्धिक पुँजी व्यक्ति स्वयंले मात्रै प्रयोग गर्न सक्छ, यो अरूलाई दिएर प्रयोग गराउन सकिँदैन।
यसरी मानिसको ज्ञान, सीप र अनुसन्धानबाट सिर्जित भएका खोज, कलात्मक कार्य, डिजाइन, आविष्कार र सङ्केत आदिलाई बौद्धिक सम्पत्ति भनिन्छ । अर्थात् मानिसको बुद्धिको प्रयोगबाट प्राप्त भएको सिर्जना नै बौद्धिक सम्पत्ति हो । यो व्यक्तिको बौद्धिक क्षमता प्रयोग गरेर सिर्जना गरिएको हुन्छ ।
यसकारण बौद्धिक सम्पत्ति कानुनी अवधारणा हो । बौद्धिक सम्पत्ति अधिकारले स्रष्टाको बौद्धिक सिर्जना, आविष्कार, विचारको संरक्षण र प्रवर्द्धन गर्दछ ।
बौद्धिक सम्पत्तिका प्रकार (क) प्रतिलिपि अधिकार  प्रतिलिपि अधिकार व्यक्तिको सीप, कला, ज्ञान, हस्तलिखित ग्रन्थ जस्ता विषयहरूसँग सम्बन्धित हुन्छ । कुनै व्यक्तिको कला र सीपको दुरुपयोग नहोस्, कला र सीपको विकास निरन्तर रहोस् भन्ने उद्देश्यले प्रतिलिपि अधिकारको उपयोग गरिन्छ ।  प्रतिलिपि अधिकार लेखक, सर्जक, अनुसन्धानकर्ताको अधिकार एवं स्वामित्व कानूनद्धारा संरक्षित हुन्छ ।  प्रतिलिपि अधिकार ऐन, २०५९ ले साहित्य, कला, ज्ञान, विज्ञान लगायतका अन्य क्षेत्रमा मौलिक एवं बौद्धिक रूपले प्रस्तुत गरिएको रचनालाई समेटेको छ । प्रतिलिपि अधिकारको महत्त्व  स्रष्टाहरूको बौद्धिक रचनाको संरक्षण र प्रवर्द्धनमा सहयोग गर्छ ।  सर्जकहरूको सृजनशीलतामा सहयोग गर्छ ।  कला, ज्ञान विज्ञान, संस्कृतिका विविध क्षेत्रमा नवीन आविष्कारको वातावरण बनाउँछ ।  स्रष्टाहरूको मनोबल उच्च बनाउँछ ।  समग्रमा आर्थिक , सामाजिक, व्यावसायिक, सांस्कृतिक, नैतिक आदि क्षेत्रको विकास गरी मुलुकको समृद्धिमा योगदान पु¥याउँछ । (ख) औद्योगिक सम्पत्ति :यसअन्तर्गत,  ट्रेडमार्क : यसले उद्योगले उत्पादन गरेका निश्चित वस्तु तथा सेवा आमजनताले सहज, सरल, र विश्वासका साथ उपयोग गर्न सकुन् भनेर अन्य वस्तु तथा सेवा भन्दा फरक देखाउन र आफूले उत्पादन गरेको वस्तुमा अग्राधिकार प्राप्त गर्नका लागि प्रयोग गरिने कुनै मौलिक चिन्ह, शब्द, सङ्केत वा तिनको संयोजनलाई जनाउँछ ।  पेटेन्टः पेटेन्टलाई कुनै आविष्कारलाई राज्यद्धारा दिइने एकाधिकार को रूपमा चिनिन्छ । पेटेन्ट, डिजाइन र ट्रेडमार्क ऐन, २०२२ अनुसार कुनै पदार्थ वा पदार्थको समूहको बनावट, सञ्चालन वा प्रसारको नयाँ उपाय, वा तरिकासम्बन्धी वा कुनै सिद्धान्त वा फर्मूलाद्धारा पत्ता लगाइएको कुनै उपयोगी आविष्कारलाई जनाउँछ ।  डिजाइन : पेटेन्ट, डिजाइन र ट्रेडमार्क ऐन, २०२२ अनुसार कुनै प्रकारको तयारी गरी बनाएको वस्तु छनोट, रूप वा आकारलाई बुझाउँछ ।  व्यापारिक गोप्यता : उद्योग तथा व्यापारिक प्रयोजनका लागि प्रयोग गरिने डिजाइन, आर्थिक सूचना, व्यापारिक योजना, सेवाग्राहीको नामावली, प्रविधि तथा अघोषित उत्पादनहरू कुनै खास अवस्थामा गोप्य राख्नुपर्छ ।  एकीकृत सर्टिफिकेट : यो पनि एक प्रकारको डिजाइन हो । यो विद्युत् तथा इलेक्ट्रिक सामानमा प्रयोग हुने चिप्सका डिजाइनसँग सम्बन्धित हुन्छ ।  उपयोगी नमुना : कुनै उपयोगी आविष्कारलाई निश्चित समय तोकी ज्ञान, क्षमता र सीप प्रदर्शन गर्न दिइने अवसर हो ।
बौद्धिक सम्पत्ति संरक्षण अधिकारको उद्देश्य/औचित्य  आविष्कारक, लेखक, तथा स्रष्टाको बौद्धिक सम्पत्तिमाथिको अधिकार प्रत्याभूत गर्ने,  पे टेन्ट अधिकार सुरक्षित गर्ने,  विदेशी लगानी आकर्षण गर्ने,  रोजगारीका अवसरहरू सिर्जना गर्ने,  विदेशी प्रविधि हस्तान्तरणमा सघाउन तथा उपभोक्ताको हित संरक्षण गर्ने,  उद्योग व्यावसायमैत्री वातावरण अभिवृद्धि गर्ने ।
नेपालमा बौद्धिक सम्पत्ति संरक्षणका प्रयास/अवस्था/व्यवस्था  पेटेन्ट, डिजाइन र ट्रेडमार्क कानुन, १९९३  प्रतिलिपि अधिकार ऐन, २०२२  पेटेन्ट, डिजाइन र ट्रेडमार्क ऐन, २०२२  प्रतिलिपि अधिकार ऐन, २०५९  विश्व बौद्धिक सम्पत्ति सङ्गठनको सदस्य बनेको सन् १९९७  विश्व व्यापार सङ्गठनको सदस्य सन् २००४  उद्योग मन्त्रालय, उद्योग विभाग, .कम्पनी रजिष्टारको कार्यालय,  प्रतिलिपि अधिकार कार्यालय  Trade Related Aspects of Intellectual Property Right( TRIPs)
नेपालमा बौद्धिक सम्पत्ति संरक्षण अधिकारका समस्या तथा चुनौती  बौद्धिक सम्पत्ति संरक्षण सम्बन्धी विद्यमान कानूनहरुको प्रभावकारी कार्यान्वयन नहुनु,  सम्बद्ध निकायहरुको फितलो अनुगमन, र कारबाही ,  सरकारको प्राथमिकतामा नपर्नु,  नवीन खोज, आविष्कार र अनुसन्धानमा सरकारको न्यून लगानी,  स्रष्टा र सर्जक पनि आफ्नो उत्पादन वा सिर्जनाप्रति सचेत नहुनु,  राष्ट्रिय तथा अन्तर्राष्ट्रिय निकायहरूसँग समन्वय तथा सहकार्यको कमी,  चोरी गरिएका वा अचबअपभम कयातधबचभक को प्रयोग,  फिल्म र म्युजिकको जथाभाबी प्रतिलिपि बनाई बेचिने,  अरूको लेख, रचना, वा .सिर्जना विनाअनुमति प्रयोग गर्ने वा सार्ने,  मानिसमा ज्ञान तथा चेतनाको कमी,  पर्याप्त बजेट तथा स्रोत साधनको कमी ,  तालिम तथा अध्ययन अध्यापनमा  मौलिक, तथा ऐतिहासिक ग्रन्थ, र रैथाने प्रविधिको संरक्षणमा उदासीनता ।
नेपालमा बौद्धिक सम्पत्ति संरक्षणलाई कसरी प्रभावकारी बनाउने ?  ऐन तथा नियमावलीको प्रभावकारी कार्यान्वयन,  सरकारको प्राथमिकतामा राख्ने,  कानुनको उल्लङ्घन गर्नेलाई कडा सजायको व्यवस्था,  नैतिकता र व्यावसायिक ईमानदारीता कायम राख्ने,  संस्थागत व्यवस्था,  कर्मचारीहरूको प्रशासनिक दक्षता बढाउने,  बौद्धिक अधिकारयुक्त वस्तुको उत्पादन, पुनरुत्पादन, व्यापार व्यवसाय गर्दा सर्जक तथा उत्पादकको अनुमति लिनुपर्ने व्यवस्था अनिवार्य गर्ने ।
उपसंहार प्रविधि विकास, प्रविधि हस्तान्तरण र प्रविधि ग्रहण आर्थिक विकासका आधार हुन् । उच्च सीपयुक्त जनशक्ति र उपयुक्त प्रविधिको उपयोगले उत्पादन प्रक्रियालाई मितव्ययी, गुणस्तरीय र सरल बनाउँछ । नेपालमा प्रविधि हस्तान्तरणबाट कृषि, पर्यटन, जलस्रोत, सेवा क्षेत्र र समग्र आर्थिक विकासका पक्षहरूमा सकारात्मक परिवर्तन ल्याउन सकिन्छ । जसका लागि लगानी वातावरण, सबल निजी क्षेत्र, सरल, सहज कानुन तथा नीति, सरकारी प्रतिबद्धता, बजेट व्यवस्था र कार्यान्वयन क्षमता चाहिन्छ ।
","२९ असार २०७६, आइतबार"
https://www.prasashan.com/2019/05/02/117887/,नेपाली समाजले प्रविधिमा छोटो समयमा नै फड्को मारेको छ : प्रम ओली,"काठमडा । प्रधानमन्त्री केपी शर्मा ओलीले नेपाली समाजले सुचना प्रविधिमा छोटो समयमा नै फड्को मारेको बताएका छन् ।
राष्ट्रिय सुचना तथा सञ्चार प्रविधि दिवशको आज उद्ध्घाटन गर्दै प्रधानमन्त्री ओलीले सो कुरा बताएका हुन् ।
प्रधानमन्त्री ओलीले नेपालमा केही बर्ष अघिसम्म पनि मोबाइल चलाउनु अनौठो मानिने बताउंदै प्रधामन्त्री ओलीले अहिले यो अत्यावश्यक वश्तु भइसकेको बताएका छन् ।
‘केही बर्ष अघिसम्म हङकङमा ड्राइभरले मोबाइल चलाएको कुरा सुन्दा नेपालीहरु अनौठो मान्थे तर अहिले आफ्नै घरमा बच्चालाई मोबाइलबाट जोगाउन गाह्रो भइसक्यो ‘ प्रधानमन्त्री ओलीले भने ‘मोबाइलसँग जोडिएको प्रविधि हाम्रो अभिन्न अंग भइसक्यो । यो डिजिटल नेपाल तर्फको यात्रा हो ।’
प्रधानमन्त्री ओलीले प्रविधिलाई उत्पादनसँग जोड्नु पर्ने बताएका छन् । ‘प्रविधिलाई उत्पादन र विकाससँग जोडेर उपयोग गर्नुपर्दछ ‘ प्रधानमन्त्री ओलीले भने ‘प्रविधिले छिटो र उन्नतस्तरको ज्ञान दिन सक्छ । त्यसको सदुपयोग गर्नु पर्दछ ।’
वर्तमान समयमा प्रविधिलाई नकारात्मक कुराको प्रचार गर्ने माध्यमको रुपमा प्रयोग भइरहेको प्रधानमन्त्री ओलीको भनाइ छ । ‘सामाजिक सञ्जाल र सुचना प्रविधिलाई गलत रुपमा उपयोग गर्नु मुन्तलामा ऐजेरु र धानमा साँवा पलाए जस्तै हो ‘ प्रधानमन्त्री ओलीले भने ‘त्यसकारण यस्ता प्रवृतिलाई निस्तेज पार्दै लैजानु पर्दछ ।’
प्रविधिको प्रयोग मार्फत समृद्ध नेपाल,सुखी नेपालीको राष्ट्रिय आकांक्षा पुरा गर्न सहज बन्ने प्रधानमन्त्री ओलीको भनाइ छ । कार्यक्रममा सञ्चार तथा सुचना प्रविधि मन्त्री गोकुल बास्कोटाको पनि उपस्थिती थियो ।
","१९ बैशाख २०७६, बिहिबार"
https://www.prasashan.com/2020/09/14/196107/,युवा रोजगार तथा स्वरोजगार,"विषय प्रवेशः देशको अमूल्य सम्पत्तिहरुमध्ये युवा शक्ति पनि एक हो। युवाहरू परिवर्तन, रूपान्तरण र विकासका संवाहक र राष्ट्र निर्माणका प्रमुख स्रोत हुन्। युवाहरूको गुणात्मक र सङ्ख्यात्मक विकास र परिचालनले देशको विकास सम्भव हुन्छ। राष्ट्रिय युवा नीति २०७२ ले १६ देखि ४० वर्षसम्मका नागरिकलाई युवा भनेर परिभाषित गरेको छ भने युवा उमेर समूहको जनसङ्ख्या कुल जनसङ्ख्याको ४०.३५ प्रतिशत रहेको छ।
युवाको समस्या र कोभिड-१९: श्रम शक्ति सर्वेक्षण २०७४ अनुसार नेपालमा प्रत्येक वर्ष करिब ५ लाख जनशक्ति श्रम बजारमा प्रवेश गर्दछन्। आन्तरिक रोजगारीको प्रशासन क्षमता न्यून हुँदा अतिरिक्त श्रम शक्ति वैदेशिक रोजगारीमा जाने गरेका छन् भने दैनिक करिब १ हजार जना युवा विदेशिने गरेका छन्। १५ देखि २४ वर्ष उमेर समूहको बेरोजगार दर २१.४ र २५ देखि ३९ वर्ष उमेर समूहको बेरोजगार दर ११.६ प्रतिशत रहेको अवस्था छ। उदार श्रम नीति, सीपमूलक श्रम शक्तिको अपर्याप्तता, कमजोर श्रम निरीक्षण तथा नियमनका कारण विदेशी श्रम आप्रवाह बढ्दै गएको र स्वदेशी श्रम शक्ति विस्थापित हुँदै गएको छ। श्रम शक्तिको ३६.५ प्रतिशत औपचारिक क्षेत्रमा संलग्न रहेको, कूल बेरोजगारी दर ११.५ प्रतिशत रहेको, श्रम शक्ति सहभागिता दर ३८.५ रहेको, बाध्यकारी श्रम सहभागिता दर १.२ प्रति हजारको अवस्था रहेको छ।
नेपालको सन्दर्भमा गुणस्तरीय, समयसापेक्ष, रोजगारमूलक शिक्षाको अभाव, व्यावसायिक सीप र प्रविधिमा न्यून पहुँच, उदारीकरण, सूचना प्रविधिको विकास, विश्वव्यापीकरण,उद्यमशील वातावरणको अभाव, सामाजिक विभेद जस्ता तत्त्वहरू युवा विकासको बाधक भएकोले बाध्य भएर युवाहरू रोजगारीका लागि विदेश पलायन हुनु परेको छ। विश्व नै कोरोना महामारीले आक्रान्त छ। कोभिड-१९ को कारण युवाहरूले रोजगारी गुमाउँदा आर्थिक, सामाजिक, सांस्कृतिक, स्वास्थ्य, शिक्षाजस्ता मानव विकासका पक्षहरूमा प्रतिकूल प्रत्यक्ष असर गरेको छ। कोभिड-१९ महामारी नियन्त्रण गर्न नेपाल लगायत विश्वले नै बन्दाबन्दी गर्ने विधि अवलम्बन गरेकोले बेरोजगारी दर बढ्ने, आन्तरिक र वैदेशिक रोजगारी खुम्चिने, आर्थिक वृद्धि दर नकारात्मक हुन गई गरिबी दर बढ्ने प्रवृत्तिका नकारात्मक सूचकहरूले युवाहरूको चौतर्फी विकासमा अवरोध खडा गर्ने देखिँदै छ।
युवाका लागि अवसर र कार्यक्रमहरुः संघीय शासन प्रणाली र विकासमा सार्थक सहभागिताको अवसर, क्षमता विकास, स्वरोजगार, रोजगार र आय आर्जनमा सहभागिता गराउनु, बैङ्क तथा वित्तीय संस्थाहरूको बढ्दो सञ्जालहरूबाट आर्थिक साधन, स्रोतहरूमा पहुँच, प्रविधिमा भएको विकासले प्रविधिको हस्तान्तरण र प्रयोग, रोजगारमूलक, व्यावसायिक तथा सीप विकास शिक्षा र तालिमको वृद्धि, वैदेशिक रोजगारीबाट प्राप्त सीप, अनुभव र पुँजीको उत्पादनशील क्षेत्रमा प्रयोग गर्दै आन्तरिक रोजगारीमा युवाहरूलाई अग्रसर गराउनु तीनै तहका सरकारको दायित्व हो। नेपालको संविधान २०७२ मा मौलिक हकको रूपमा रोजगारीको हक र श्रमको हक पनि रहेको छ। यी मौलिक हकको कार्यान्वयन गर्न तथा रोजगारी प्रदान गर्न नेपाल सरकारले रोजगार तथा स्वरोजगार सम्बन्धी विभिन्न कार्यक्रमहरू युवाहरू कै लागि भनेर सञ्चालन गर्दै आएको छ।
युवाहरू रोजगार तथा स्वरोजगार हुने कार्यक्रमहरू १. प्रधानमन्त्री रोजगार कार्यक्रमः वि.स. २०७५ सालमा ७५३ वटै स्थानीय निकायमा रोजगार सेवा केन्द्र स्थापना गरी कार्यान्वयन गरिएको यो कार्यक्रममा वास्तविक बेरोजगार व्यक्तिहरूको लागि १०० दिनको रोजगारी सुनिश्चित गरिएको छ। सार्वजनिक विकास निर्माणमा १६ देखि ४० र १८ देखि ५९ वर्ष उमेर समूहका सबै बेरोजगार व्यक्तिहरू यस कार्यक्रममा सहभागी हुन सक्ने व्यवस्था छ। आन्तरिक रोजगारी सिर्जना गरी युवाहरूको ज्ञान, सीप, क्षमता, दक्षतालाई अधिकतम प्रयोग गर्दै पूर्वाधार विकासमा युवाहरूलाई सहभागी गराई काममा अपनत्व होस भन्ने हेतुले यो कार्यक्रम सञ्चालन भएको देखिन्छ। आलोचनाहरू जे जस्ता भए पनि विकास निर्माणमा युवाहरू सहभागी हुनु, विकासमा अपनत्व बोध हुनु,स्वआर्जन गर्ने अवसर प्राप्त हुनु,सामाजिक र पारिवारिक सम्मिलन र सुखमा रहेर स्वदेश मै रोजगार प्राप्त गर्नुले यो कार्यक्रमप्रति युवाहरूको आकर्षण बढ्दै गएको छ। नेपालका हरेक राजनीतिक परिवर्तनमा युवाहरूको उल्लेख्य सहभागिता भए जस्तै आर्थिक विकासमा पनि युवाहरूको योगदान हुनु हाम्रा लागि गौरवको कुरा हो। आर्थिक समानता, समृद्धि र सामाजिक न्यायसहितको समृद्ध राष्ट्र निर्माण गर्न तथा समतामूलक समाजको निर्माण गर्न बेरोजगार युवाहरूको सहभागिता सुनिश्चित गर्नु यो कार्यक्रमको सशक्त र सुन्दर पक्ष हो।
२. युवा तथा साना व्यवसायी स्वरोजगार कोषः युवा स्वरोजगार कोषबाट युवा स्वरोजगार बन्ने प्रक्रियाः यस कार्यक्रमबाट युवाहरूले विना धितो ऋण लिई स्वरोजगार तथा उद्यमी हुन सक्नेछन्।
१. वित्तीय संस्था वा सहकारीले प्रस्ताव पेस गर्नेः कोषले सञ्चालन गर्ने कार्यक्रमका सम्बन्धमा समय समयमा सञ्चार माध्यमबाट सार्वजनिक सूचना प्रकाशन गर्दछ । उक्त सूचना बमोजिम कार्यक्रम सञ्चालन गर्न चाहने वित्तीय संस्था वा सहकारी संस्थाले कोषले निर्धारण गरेको ढाँचामा प्रस्ताव पेश गर्नु पर्दछ र सो प्रस्ताव स्वीकृत भएपछि समितिले तोकेको ढाँचामा त्यस्तो वित्तीय संस्था वा सहकारी संस्थासँग कोषले सम्झौता गर्नेछ। २. कर्जा लगानी गर्नेः कोषले तोकेको सीमाभित्र रही वित्तीय संस्था तथा सहकारी संस्था मार्फत लक्षित समुदायमा कार्यक्रमको लागि कर्जा लगानी गर्नु पर्दछ।
३. लक्षित समुदायका युवा तथा साना व्यवसायीले ऋण प्राप्त गर्ने प्रकियाः स्वरोजगार कोष मार्फत कर्जा प्राप्त गर्न बेरोजगार युवाले कोषसँग कर्जा सम्झौता गरेको बैङ्क, वित्तीय संस्था वा सहकारीमा सम्पर्क गर्नुपर्छ। आवेदन दिँदा देहायका कागजपत्र संलग्न गरेको हुनुपर्छ। क. अभिमुखीकरण वा व्यावसायिक वा सीप वा स्वरोजगार तालिम लिएको प्रमाणपत्र, ख. नागरिकताको प्रमाण-पत्र, ग. आफूले गर्न चाहेको व्यवसायको व्यावसायिक परियोजना विवरण, घ. आफू र एकाघरका परिवारको सम्पत्ति विवरण । ङ.व्यवसाय दर्ता प्रमाण-पत्र च. स्थानीय निकायको सिफारिस पत्र यसरी कर्जा लगानी गर्दा व्यक्तिगत,सामूहिक जमानी तथा परियोजना धितोको रूपमा सम्बन्धित पक्षले लिन सक्नेछ।
४. सहुलियत ब्याजदरमा कर्जाको सिमाः आर्थिक रूपले पिछडिएका विपन्न वर्ग, महिला, दलित, आदिवासी, जनजाति, द्वन्द्वपीडित, अपाङ्ग, घाइते परिवार एवम् युवा तथा परम्परागत सीप भएका जात जातीहरूलाई व्यावसायिक खेती, कृषिजन्य उद्योग वा सेवामूलक स्वरोजगार कार्यक्रम सञ्चालन गर्न सहुलियत ब्याजदरमा कर्जा प्रदान गर्ने र त्यस्तो कर्जा प्रतिव्यक्ति बेरोजगार युवालाई अधिकतम रु. दुई लाख र बढीमा २५ जनाको प्रत्येक समूहलाई अधिकतम रु. ५० लाख प्रदान गरिने व्यवस्था रहेको छ। ५. व्याज अनुदानः स्वरोजगार कार्यक्रम अन्तर्गत पाइने कर्जामा लाग्ने ब्याजदर कर्जा लगानी गर्ने बैङ्क, वित्तीय संस्था वा सहकारीले नै तोक्ने गर्दछन्। तर कोषसँग भएको सम्झौता अनुसार सम्बन्धित संस्थाको भाका अनुसार समयमै ऋणीले किस्ता चुक्ता गरेमा सम्पूर्ण ऋण चुक्ता भएपछि त्यसमा लागेको ब्याजको साठी प्रतिशत रकम कोषले लगानी गरेका बैङ्क, वित्तीय संस्था र सहकारीहरू मार्फत् ऋणीलाई फिर्ता गर्नेछ। यी बैङ्क, वित्तीय संस्था र सहकारीहरूले त्यस्ता ऋणीहरूको सूची कोषलाई बुझाउनेछन् र कोषले तिनका दाबीहरूमाथि उचित अनुसन्धान र प्रमाणीकरण गरेपछि बैङ्क, वित्तीय संस्था र सहकारीहरू मार्फत् त्यस्ता ऋणीहरूलाई प्रदान गर्नेछ।
३. राष्ट्रिय युवा परिषदबाट सञ्चालित कार्यक्रम
अन्य कार्यक्रमहरुः कर्णाली प्रदेश सरकारद्दारा सञ्चालित मुख्यमन्त्री रोजगार कार्यक्रम लगायत स्थानीय सरकारबाट युवा लक्षित कार्यक्रमहरू कार्यान्वयन हुँदै आएका छन्। साझेदारी,सहकार्य र समन्वयः अन्तर्राष्ट्रिय श्रम सङ्गठनको अभिसन्धि १६९ ले मर्यादित र सुरक्षित रोजगारी,श्रम उत्पादकत्व प्रत्याभूति गरेको छ। रोजगारीको हक सम्बन्धी ऐन,२०७५ ,श्रम ऐन,२०७४,दिगो विकास लक्ष्य-२०३० मा प्रतिबिम्बित लक्ष्य, १५ औँ विकास योजनाको रोजगारी र युवा सम्बन्धीको दीर्घकालीन सोच,लक्ष्य र उद्देश्य, यूथ भिजन २०२५ र अन्तर्राष्ट्रिय श्रम सङ्गठन अभिसन्धि मार्फत सुरक्षित रोजगारीको प्रतिवद्दता व्यक्त गरिएको विषयहरूलाई प्रतिफल देखिने गरी कार्यान्वयन गर्न र आत्मनिर्भर मुखी ,सबल, भरपर्दो र दिगो आर्थिक विकास गर्न सार्वजनिक, निजी, सहकारी र गैरसरकारी सबै क्षेत्रको सार्थक सहकार्य,सामञ्जस्यता र समन्वय हुनु पर्दछ। युवाहरूको सहभागिता अझ प्रभावकारी गराउन युवा रोजगार तथा स्वरोजगार लक्षित सबै कार्यक्रमहरू एकीकृत तवरबाट सञ्चालन गर्नु पनि आजको अपरिहार्य आवश्यकता हो।
अबको पाटोः १. श्रम बैकको स्थापनाः पुँजीको बृद्दि,आन्तरिक रोजगारीको प्रवर्धन, प्रतिस्पर्धात्मक क्षमताको अभिबृद्दि, बाध्यात्मक वैदेशिक रोजगारीको अन्त्य र उत्पादकत्व वृद्धि गर्न श्रम बैकको स्थापना गर्नु पर्दछ। यसले युवाहरूलाई स्वरोजगार,व्यावसायिक,आत्मनिर्भर हुन, नवीन सोच र प्रविधि प्रयोग गर्न,पुँजी निर्माण र परिचालन गर्न,उद्यशील हुन,स्रोत साधनको अधिकतम प्रयोग गरी आर्थिक,सामाजिक र सांस्कृतिक विकास गर्न मद्दत गर्दछ। यसका लागि विगतमा गरिबी निवारण कोष तथा अन्य संस्थाद्वारा प्रवर्द्धित सामुदायिक संस्थाहरूमा छरिएर रहेको पुँजीलाई पुँजीकृत गर्न सकिन्छ। यस बैकबाट युवाहरूले स्वरोजगार हुन अवसर प्राप्त गर्ने गरी विना धितो ऋण उपलब्ध गराउनु पर्छ। २. श्रम सूचना बैक मार्फत रोजगारीको खोजीः सरकारी,निजी र गैरसरकारी क्षेत्रमा माग हुने आवश्यक जनशक्तिको सबै बेरोजगार नेपालीहरूले आफ्नो सीप,योग्यता अनुसारको कामको खोजी गरी आवेदन दिने र रोजगार हुने प्लेटफर्मको रूपमा श्रम सूचना बैकले कार्य गर्नु पर्दछ। सबै क्षेत्रमा आवश्यक जनशक्ति मागको सूचना श्रम बैक मार्फत हुनु जरुरी छ। ३. प्रधानमन्त्री रोजगार कार्यक्रमलाई प्रदेश र स्थानीय तहको लागत साझेदारीमा सञ्चालन गर्दै जानु पर्दछ। क्षमता विकास र स्वरोजगार हुन चाहने युवाहरूलाई रोजगारमूलक तालिम र तालिम पश्चात् प्रविधि वा पुँजी लागत साझेदारीमा अनुदानको व्यवस्था गर्न सके यो कार्यक्रम अझ सार्थक हुन्छ।
अन्त्यमा, युवाहरूको जनसङ्ख्याको लाभलाई उच्चतम प्रयोग गरी “समृद्ध नेपाल र सुखी नेपाली” को दार्शनिक सोचको लक्ष्यलाई हासिल गर्न युवाका समस्याहरूलाई समाधान गर्नुपर्ने हुन्छ। राष्ट्रिय विकासमा युवाहरूको सहभागिता अभिबृद्दी गर्दै राजनीतिक, सामाजिक, सांस्कृतिक र आर्थिक अधिकारहरूको पूर्ण उपयोग गर्ने वातावरण तयार गरी युवाको सर्वाङ्गीण विकास, सशक्तीकरण र युवा उद्यमशीलताका लागि शिक्षा, स्वास्थ्य,रोजगारी लगायतका क्षेत्रमा विशेष अवसर प्रदान गर्ने संवैधानिक व्यवस्थाको कार्यान्वयनमा सबै पक्ष जबाफदेही, दायित्वबोध र जिम्मेवार हुनु पर्ने देखिन्छ। कुनै पनि नेपाली नागरिकले बाध्यात्मक परिस्थितिले विदेशिनु पर्ने अवस्थाको अन्त्य गर्न युवा शक्तिलाई स्वदेश मै स्वरोजगार तथा रोजगारको सिर्जना गरी समग्र राष्ट्रको विकासमा उनीहरूलाई सरिक गराउन सकियो भने मात्रै समतामूलक र समाजवाद उन्मुख समाज निर्माण गर्न सकिन्छ।
","२९ भाद्र २०७७, सोमबार"
https://www.prasashan.com/2019/07/16/127340/,"कार्यालयमा संचारको महत्व, प्रकार र माध्यम","सञ्चार : दुई वा दुई भन्दा बढी व्यक्ति वा समूह वा निकाय बिच सूचना वा जानकारी आदान प्रदान गर्ने कार्यलाई सञ्चार भनिन्छ । यो एक व्यक्तिले अर्को व्यक्तिलाई बुझ्ने वा अर्को पक्षको विचार धारणा मूल्य मान्यता थाहा पाउने प्रक्रिया हो ।
एउटा व्यक्तिले अर्को व्यक्तिलाई निश्चित सन्देश प्रवाह गर्ने क्रममा प्रयोग गर्ने प्रक्रिया माध्यम सङ्केत र बुझाइको संयुक्त रूप नै सञ्चार हो । सूचना, विचार, अवधारणा, अभिमत, राय, खबर तथा भावना जस्ता सूचनामूलक कुरा पारस्परिक समझदारीको प्रयोजनका लागि प्रसारित गर्ने प्रक्रिया नै सञ्चार हो ।
प्रशासनमा सञ्चार भन्नाले प्रशासनिक सङ्गठनहरूका विभिन्न निर्णय, कार्यप्रक्रिया, कार्यविधि, कार्यहरू तथा अन्य सङ्गठनका सूचनाहरू प्रसारित गर्ने प्रक्रिया हो । सञ्चार एउटा साधन हो ,जसले प्रशासनिक प्रक्रियालाई सहज बनाउँछ र कार्यान्वयन पक्षलाई सुदृढ गर्दछ ।
सञ्चारका तत्त्वहरू
सूचना प्रवाह (Sender)
सूचना (Message)
प्रसार हुने प्रक्रिया (Channel)
सूचना प्रापक (Recipient)
सूचना प्राप्ति, स्वीकार र बुझाइ ।
सञ्चारको प्रकार/माध्यम
लिखित सञ्चार/माध्यम
मौखिक सञ्चार/माध्यम
विद्युतीय सञ्चार/माध्यम
सामाजिक सञ्जाल सञ्चार/माध्यम ।
असल सञ्चारका गुणहरू
स्पष्टता
पर्याप्तता
वास्तविकता
विश्वसनीयता
उद्देश्यमूलक
समसामयिक
स्वीकार्यता ।
सञ्चारका उद्देश्य
लक्ष्य प्राप्तिमा सहजता
कार्यसम्पादनमा समन्वय
सहभागिता बढाउनु
दुई पक्षबीचको सम्बन्ध सुधार गर्ने
अन्तरकार्यालय तथा बाह्य वातावरणसँग सहकार्य गर्ने
सूचना जानकारीमा पहुँच वृद्धि गर्ने ।
कार्यालयमा सञ्चारको महत्त्व सुगठनको लागि आधारभूत स्रोतहरू Man, Money, Material, Machine and Information मध्ये Information को महत्त्व निर्णायक हुन्छ । प्रभावकारी र व्यवस्थित सञ्चार प्रणालीको माध्यमबाट मात्रै सूचनाको प्रभावकारिता अभिवृद्धी भई सङ्गठनले लक्ष्य प्राप्त गर्न सक्छ । यसको महत्त्वलाई निम्न चित्रबाट पनि देखाउन सकिन्छ ।
सञ्चारको महत्त्वलाई वुदागत रूपमा निम्न अनुसार पनि उल्लेख गर्न सकिन्छ
प्रभावकारी योजना, समन्वय, नियन्त्रण, अनुगमन मूल्याङ्कन र साङ्गठनिक कार्यवातावरण मार्फत सङ्गठनको सुधार गर्न
कर्मचारीको कार्यसम्पादन मूल्याङ्कन वस्तुगत बनाउन
अन्तर निकाय समन्वय कायम गर्न
सङ्गठनका क्रियाकलापहरूको प्रचार प्रसार गर्न
सेवा प्रवाहमा सहजिकरण ल्याउन
पारदर्शिता प्रवर्द्धन गर्न
प्रभावकारी निर्णय गर्न
सेवा प्रवाहमा नागरिक सहभागिता अभिवृद्धि गर्न
जनताको जनविश्वास कायम राख्न
सङ्गठनमा कार्यरत कर्मचारीलाई सङ्गठन प्रति उत्प्रेरित गराउन
वातावरणीय अनुकूलता कायम गर्न ।
","३१ असार २०७६, मंगलबार"
https://www.prasashan.com/2021/03/15/222827/,ऐसेलुखर्कका सबै सामुदायिक विद्यालयमा ई–लाइब्रेरी,"खोटाङ । ऐसेलुखर्क गाउँपालिकाभित्र सञ्चालित सबै सामुदायिक विद्यालयमा इ–लाइब्रेरी जडान गरेर सञ्चालनमा ल्याइएको छ ।
सात वडा रहेको उक्त गाउँपालिकाले आर्थिक वर्ष २०७७/०७८ मा विनियोजन गरेको रु पाँच लाख २० हजार बजेटबाट साझा शिक्षा इ–पाटीद्वारा निर्मित शिक्षा केन्द्रित इ–लाइब्रेरी (डिजिटल पुस्तकालय) जडान गरेर सञ्चालनमा ल्याएको हो ।
गाउँपालिकाभित्र रहेका सबै सामुदायिक विद्यालयमा इ–लाइब्रेरी जडान गर्ने लक्ष्यअनुसार इ–लाइब्रेरीको अफलाइन सर्भर जडान गरेर सञ्चालनमा ल्याइएको गाउँपालिकाका शिक्षा शाखा संयोजक विनेशकुमार श्रेष्ठले बताए । श्रेष्ठका अनुसार त्रिभुवन मावि ऐसेलुखर्क, माक्पा मावि माक्पा, सिम्ले मावि जलेश्वरी, शिशु मावि महेश्वरी, कालिका मावि बाकाचोल, शान्तोद्वय मावि ज्यामिरे, कालिका बालविकास मावि राखाबाङ्देल र जालपा मावि बादेल बाकाचोलमा ई–लाइब्रेरी जडान गरिएको छ ।
पुरानो शैलीको लाइब्रेरी सञ्चालनमा जनशक्तिसमेत आवश्यक पर्ने तर अहिलेको इ–लाइब्रेरीभित्र धेरै पुस्तक रहने भएकाले विद्यार्थी र अन्यले आफूलाई रुचि भएको कुरा सजिलै खोजेर पढ्न सक्ने भएकाले प्रविधिमा आधारित इ–लाइब्रेरी जडान गरिएकोे गाउँपालिका प्रमुख विश्वनाथ निरौलाले बताउनुभयो । ‘शिक्षक नहुँदा पनि यो लाइब्रेरी खोलेर विद्यार्थी आफैँले आफ्नो रुचिअनुसार अध्ययन गर्न सक्छन्’, उनले भने, ‘इ–लाइब्रेरी व्यवस्थापनले शैक्षिक क्षेत्रमा सुधार हुन्छ भन्ने महसुस गरेर अफलाइन सर्भर भएको लाइब्रेरी जडान गरी सञ्चालनमा ल्याइएको हो ।’
विद्यालयमा जडान गरिएको इ–लाइब्रेरी इन्टरनेटको सुविधा भएको स्थानमा इन्टरनेटको माध्यमबाट र इन्टरनेट नभएको स्थानमा इ–पुस्तकालयको अफलाइन सर्भर जडान गरी इन्टरनेट बिना पनि सञ्चालन गर्न सकिने व्यवस्था मिलाइएको छ । जिल्लाको दुई नगरपालिका र आठ गाउँपालिकामध्ये प्रविधिमा आधारित इ–लाइब्रेरी कक्षा सञ्चलान गर्ने यो ऐसेलुखर्क पहिलो गाउँपालिका हो ।
कम्प्युटर, ल्यापटपमा सञ्चालन भइरहेको इ–लाइब्रेरी मोबाइलमा पनि सञ्चालन गर्न सकिने व्यवस्था मिलाइएको गाउँपालिकाका सूचना प्रविधि अधिकृत सिजन राईले बताएका छन्। किताब हेरेर पढ्दा झन्झट हुने कुरा इ–लाइब्रेरीमा गएर पढ्दै, सुन्दै, हेर्दै अभ्यास गर्दा दिमागले छिटो टिप्ने गरेको विद्यार्थीको भनाइ छ ।
गाउँपालिकाभित्र सञ्चालित सबै विद्यालयमा इ–लाइब्रेरी जडान गरिएपछि हिजोआज कक्षागत शिक्षक नहुँदा खाली बस्नुपर्ने समयमा विद्यार्थी एक्लै इ–लाइब्रेरी गएर अध्ययन गर्न थालेका छन् । सरल र सहज तरिकाले चलाउन सकिने इ–लाइब्रेरीमा कक्षा १ देखि कक्षा १० सम्मको पाठ्यक्रम, शिक्षक तथा विद्यार्थीको रुचि र तहअनुसारका सन्दर्भ सामग्री, राष्ट्रिय पाठ्यक्रममा आधारित विषयगत सामग्रीहरुसहित सात हजार ५६५ वटा पुस्तक सङ्ग्रह, दुई हजार ८१९ वटा अडियो सङ्ग्रह, एक हजार ५११ वटा भिडियो सङ्ग्रह र चार हजार ८७ लेख सङ्ग्रह समावेश गरिएको छ ।
यसैबीच ऐसेलुखर्क गाउँपालिकाले आफ्नो क्षेत्रभित्र सञ्चालित सबै सामुदायिक विद्यालयको कक्षा कोठालाई धुलोरहित बनाउने अभियानसमेत शुरु गरेको छ । जिल्लाको उत्तरी क्षेत्रमा पर्ने उक्त गाउँपालिकाले ढुङ्गामाटोबाट बनाइएका सबै विद्यालयका कक्षा कोठालाई प्लाष्टर गर्दै धुलोरहित बनाउने अभियान शुरु गरेको हो ।
चालु आर्थिक वर्षभित्र सबै ४३ सामुदायिक विद्यालयका कच्ची भवनका कक्षा कोठालाई धुलोमुक्त बनाउने गरी काम अघि बढाइएको गाउँपालिका प्रमुख निरौलाले बताए । ‘गाउँपालिकामा २७ प्रावि, आठ आधारभूत र आठ वटा मावि छन्’, उनले भने, ‘पठनपाठनका क्रममा छात्र/छात्राको शरीरमा धुलो र फोहरमैला लाग्नबाट जोगाउँदै स्वच्छ शैक्षिक वातावरण बनाउन गाउँपालिकाभित्र सञ्चालित सबै विद्यालयका कक्षालाई धुलोरहित बनाउने अभियान चलाइएको हो ।’
गत वर्ष केही विद्यालयको कक्षाकोठा धुलोरहित बनाइएकामा चालु आर्थिक वर्षमा सबै विद्यालयका कक्षाकोठालाई धुलोरहित बनाउने अभियान थालिएको गाउँपालिका प्रमुख निरौलाले बताए । चालु आवमा ३२ विद्यालयको धुलाम्मे कक्षामा प्लाष्टर गर्ने÷गराउने तयारी भइरहेको जनाइएको छ ।
","२ चैत्र २०७७, सोमबार"
https://www.prasashan.com/2021/11/15/275684/,सरकारी सूचना र तथ्यांकको गोपनीयताका लागि विशिष्टीकृत जनशक्तिको आवश्यकता,"नेपालको संविधान २०७२ मा सूचना प्रविधिको उच्चतम उपयोग गर्ने उल्लेख गरिएको छ । संविधानमा विकास सम्बन्धी नीतिमा राष्ट्रिय आवश्यकता अनुसार सूचना प्रविधिको विकास र विस्तार गरी त्यसमा सर्वसाधारण जनताको सहज र सरल पहुँच सुनिश्चित गर्ने तथा राष्ट्रिय विकासमा सूचना प्रविधिको उच्चतम उपयोग गर्ने उल्लेख गरिएको छ ।
यस्तै पन्ध्रौँ योजनामा सूचना प्रविधिमा सबै नागरिकको पहुँच पुर्‍याउने लक्ष्य रहेको छ । सूचना प्रविधियुक्त राष्ट्र निर्माण गर्ने सोचका साथ आमसञ्चार, दूरसञ्चार तथा सूचना प्रविधिमा सबै नागरिकको पहुँच तथा उच्चतम उपयोग सुनिश्चित गरी आम नागरिकको जीवनस्तरमा गुणात्मक परिवर्तन ल्याउने लक्ष्य पन्ध्रौँ योजनामा रहेको छ ।
सार्वजनिक खर्च प्रणालीलाई सूचना प्रविधिमा आधारित बनाइ थप पारदर्शी बनाउने, सार्वजनिक काम कारबाहीलाई पारदर्शी, जबाफदेही, सदाचारयुक्त र प्रविधिमैत्री बनाइ जनसहभागिता र जनविश्वास अभिवृद्धि गर्दै कुल गार्हस्थ्य उत्पादनमा सञ्चार तथा सूचना प्रविधि क्षेत्रको योगदान आधार वर्ष २०७५/७६ को ०.८ प्रतिशतबाट २०८०/८१ मा १.६ प्रतिशत, अनलाइन मार्फत सरकारी सेवा प्रवाह आधार वर्ष २०७५/७६ को २० बाट २०८०/८१ मा ५५ पुर्‍याउने लक्ष्य लिएको छ ।
यसैगरी सञ्चार तथा सूचना प्रविधि मन्त्रालयले जारी गरेको डिजिटल नेपाल फेमवर्कले ८ क्षेत्र र ८० पहलहरूको सफल कार्यान्वयनमार्फत डिजिटल विकास गर्दै आर्थिक समृद्धि हासिल गर्ने लक्ष्य लिएको छ । समृद्ध नेपाल सुखी नेपालीको नारा साकार पार्न नेपाल सरकारले डिजिटल नेपालको अवधारणा अघि सारेको हो ।
नीतिमा मात्रै प्राथमिकता नेपालमा पछिल्लो समय सूचना प्रविधिको प्रयोग दिनानुदिन बढ्दो छ । सरकारी कामकाज जग्गा प्रशासन, राजश्व सङ्कलन, यातायात, बैङ्किङ लगायतका धेरै क्षेत्रमा सूचना प्रविधिको प्रयोग हुन थालेको छ ।
यस्तै निजामती सेवामा पनि लामो समयदेखि सूचना प्रविधिको प्रयोग हुँदै आएको छ । सरकारी निकायहरूले आफूले गर्नुपर्ने दैनिक कार्यहरू सूचना प्रविधिको प्रयोग गरेर गरिरहेका छन् ।
संविधान, पन्ध्रौँ योजना र डिजिटल नेपाल फेमवर्कलाई आधार मान्ने हो भने सरकारले नीति निर्माणमा सूचना प्रविधिको प्रयोगलाई उच्च प्राथमिकता दिएको पाइन्छ । तर, सूचना प्रविधिको प्रयोग बढ्दै जाँदा यस क्षेत्रमा आवश्यक पर्ने दक्ष जनशक्ति उत्पादन र अहिले मौजाद जनशक्तिको वृत्ति विकास तथा स्तर वृद्धितर्फ भने खासै चासो दिएको पाइँदैन ।
सूचना प्रविधिको क्षेत्रमा काम गर्ने कर्मचारीहरूलाई विविध सेवा अन्तर्गत राखिएको छ । उनीहरूलाई विविध सेवामा राख्दा एकातर्फ उनीहरूले सहयोगीको रूपमा काम गर्नु परेको अनुभूति गरेका छन् भने अर्कोतर्फ वृत्ति विकासका योजना नहुँदा सेवा परिवर्तन गर्ने गरेका छन् ।
श्रोतका अनुसार हाल विविध सेवा अन्तर्गत सूचना प्रविधिका राजपत्राङ्कित प्रथम श्रेणी ३, राजपत्राङ्कित द्वितीय २९ र राजपत्राङ्कित तृतीय ४०२ जना, राजपत्र अनङ्कित प्रथम श्रेणी २४१०, राजपत्र अनङ्कित द्वितीय २४२ गरी कुल ३ हजार ८६ कर्मचारी कार्यरत रहेका छन् । यो तथ्याङ्कलाई आधार मान्ने हो भने माथिल्लो तहमा कार्यरत कर्मचारीको तुलनामा तल्लो तहमा कार्यरत कर्मचारीको सङ्ख्या अत्यन्त धेरै छ ।
अर्कोतर्फ निजी क्षेत्रमा पनि अहिले सूचना प्रविधिको प्रयोग बढेको छ । यसको अनुगमन र नियमनका लागि पनि जनशक्ति आवश्यक छ ।
शोषणमा परेको महशुस कर्मचारीहरूका अनुसार राजपत्राङ्कित तृतीय र द्वितीय श्रेणीमा कार्यरत कर्मचारीहरूको वृत्ति विकासको सम्भावना न्यून रहेको छ । अर्कोतर्फ एकै व्यक्तिबाट धेरै काम लिनु पर्ने अवस्था छ ।
सूचना प्रविधिसँग सम्बन्धित नेटवर्क, हार्डवेयर, सफ्टवेयर निर्माण, सुरक्षण विज्ञको आवश्यकता रहे पनि अहिले कम्प्युटर इन्जिनियर अधिकृत मार्फत एकै व्यक्तिबाट सम्पूर्ण काम गराउनु पर्ने व्यवस्था छ । जसका कारण कर्मचारीहरूले आफू माथि शोषण भएको महसुस गर्ने गरेका छन् ।
काम धेरै गर्नुपर्ने, एकै तहमा लामो समय रहनु पर्ने, वृत्ति विकास र बढुवाको अवसर नपाउनु जस्ता कारणले कर्मचारीमा असन्तुष्टि छ भने कम्प्युटर अधिकृत तथा कम्प्युटर इन्जिनियर पदमा कार्यरत कर्मचारीहरू सेवा परिवर्तन गर्ने र विदेश पलायन हुने गरेका छन् ।
यस्तो छ भिन्नता प्रशासन सेवामा राजपत्राङ्कित प्रथम श्रेणीमा २९१ जना, राजपत्राङ्कित द्वितीय श्रेणीमा १२८२ जना र राजपत्राङ्कित तृतीय श्रेणीमा ३७२६ जना रहेका छन् । जहाँ तल्लो पदसँगको अनुपातमा राजपत्राङ्कित प्रथम श्रेणीमा करिब (४ः१), राजपत्राङ्कित द्वितीय श्रेणीमा करिब (२.९ः१) को आधारमा बढुवा हुने गरेको छ ।
परराष्ट्र सेवामा हेर्ने हो भने तल्लो पदसँगको अनुपातमा राजपत्राङ्कित प्रथम श्रेणीमा करिब (८ः१) र राजपत्राङ्कित द्वितीय श्रेणीमा करिब (२ः१) को आधारमा बढुवा हुने गरेको छ । लेखा परीक्षण सेवामा तल्लो पदसँगको अनुपातमा राजपत्राङ्कित प्रथम श्रेणीमा करिब (६.९ः१) र राजपत्राङ्कित द्वितीय श्रेणीमा (५.३ः१) को आधारमा बढुवा हुने गरेको छ ।
तर, विविध (सूचना प्रविधि) सेवामा तल्लो पदको अनुपातमा रा.प. प्रथम श्रेणीमा (९ः७१) र रा.प.द्वितीय श्रेणीमा (१३.९ः१) को आधारमा माथिल्लो पद रहेको छ ।
यो तथ्याङ्कले पनि के देखाउँछ भने सूचना प्रविधिका राजपत्राङ्कित प्रथम श्रेणी ३, राजपत्राङ्कित द्वितीय २९ र राजपत्राङ्कित तृतीय ४०२ जना रहेका छन् अन्य सेवा अनुसार पदोन्नतिका लागि अनुपात पनि मिलेको छैन ।
३ हजार बढी कर्मचारी रहेको विविध (सूचना प्रविधि) सेवामा ४ः१ को अनुपातमा उपसचिवको सङ्ख्या ४ सय हुनु पर्ने हो । तर, सूचना प्रविधि सेवामा त्यो अनुपातमा माथिल्लो पद सिर्जना भएको छैन । अहिले कर्मचारीको अनुपातलाई आधार मानेर अन्य सेवामा जस्तै सूचना प्रविधि सेवामा पनि बढुवा र पद सिर्जना हुनुपर्ने कर्मचारीहरूको माग छ ।
सेवा समूहको तथ्याङ्कलाई आधार मान्ने हो भने अन्य सेवाको तुलनामा सूचना प्रविधि सेवाका कर्मचारीमाथि अन्याय भएको यो सेवामा आबद्ध कर्मचारीहरू बताउँछन् । ३ हजार बढी कर्मचारी सेवारत रहेको यो सेवालाई अब विविध सेवामा राखी राख्न उपयुक्त नहुने उनीहरूको भनाइ छ । प्रशासन सेवामा समयअनुसार आफै बढुवा हुने भए पनि सूचना प्रविधिका क्षेत्रमा काम गर्नेहरूको भने त्यो अवसर नरहेको गुनासो छ ।
सूचना र तथ्यांकको दुरुपयोगको जोखिम सरकारी निकायमा सूचना प्रविधि सेवा लिनका लागि परामर्श सेवामार्फत सेवा लिने गरिएको छ । जसले सूचना र तथ्याङ्क दुरुपयोग हुने जोखिम छ ।
निजामती सेवा ऐन अन्तर्गत विविध सेवामा रहेका सूचना प्रविधि निर्देशक, कम्प्युटर इन्जिनियर, कम्प्युटर अधिकृत, कम्प्युटर टेक्निसियन लगायतका सूचना प्रविधि सम्बन्धी जनशक्तिको विशिष्टता नभएको हुँदा सरकारी निकायहरूमा मुख्य कार्यहरू गर्नका लागि प्राविधिक जनशक्ति उपलब्ध हुने अवस्था छैन । जसका कारण अहिले परामर्श सेवा मार्फत सूचना प्रविधि सम्बन्धी सेवा लिने गरिएकाले सरकारी निकायको सूचना र तथ्याङ्क दुरुपयोग हुने जोखिम छ ।
सरकारी निकायको सूचना र तथ्याङ्कको गोपनीयता, दीर्घकालीन स्थिरता, सञ्चालनमा रहेका प्रणाली व्यवस्थित गरी सुरक्षित रूपमा सञ्चालन गर्दै सूचना प्रविधि क्षेत्रको अनुगमन तथा नियमन गर्न विशिष्टीकृत जनशक्तिको आवश्यकता छ । यसका लागि सूचना प्रविधि सेवामा कार्यरत जनशक्तिको मनोबल बढाउन र उनीहरूलाई सेवामा टिकाइ राख्न छुट्टै सूचना प्रविधि सेवा गठन गर्नुपर्ने आवश्यकता देखिएको छ ।
अहिले सङ्घीय मामिला तथा सामान्य प्रशासन मन्त्रालय मार्फत सञ्चालन भइरहेको सूचना प्रविधि सेवा सञ्चार तथा सूचना प्रविधि मन्त्रालय मार्फत सञ्चालन गर्नुपर्ने आवश्यकता देखिएको छ । सूचना प्रविधिसँग सम्बद्ध कार्यहरू सञ्चार मन्त्रालय मातहत हुने भएकाले आगामी दिनमा सो मन्त्रालय मार्फत सूचना प्रविधि सेवा सञ्चालन भए थप प्रभावकारी हुने देखिन्छ ।
","२९ कार्तिक २०७८, सोमबार"
https://www.prasashan.com/2023/03/14/412679/,सूचना प्रविधिको माध्यमबाट नयाँ अवसर सिर्जना गर्न सकिन्छ : मन्त्री शर्मा,"काठमाडौँ । सञ्चार तथा सूचना प्रविधि मन्त्री रेखा शर्माले सरकारले सूचना प्रविधि क्षेत्रलाई व्यवस्थित गर्ने प्रयास गरिरहेको बताएकी छन् ।
राजधानीमा आजदेखि सुरु भएको एसिया-प्यासिफिक एडभान्स नेटवर्क (एपान)को ५५औँ अन्तर्राष्ट्रिय सम्मेलनलाई सम्बोधन गर्दै उनले सरकारले आफ्नै भू-उपग्रह र सफ्टवेयर निर्माणको पहल थालेको र त्यसका लागि उपलब्ध स्रोतसाधनको उच्चतम प्रयोग र थप लगानी प्राथमिकतामा राखेको बताइन् ।
उनले सूचना प्रविधिसम्बन्धी कानुन परिमार्जन, आवश्यक नीति निर्माण, साइबर सुरक्षाका लागि सचेतना, सार्वजनिक तथा निजी तथ्याङ्कको सुरक्षालगायत क्षेत्रमा गहिरो ध्यान गएको बताइन् ।
डिजिटल नेपाल फ्रेमवर्कले डिजिटल समाज निर्माणको लक्ष्य राखेको जनाउँदै उनले सबै नागरिकमा आधुनिक प्रविधिको पहुँच सुनिश्चित गर्ने र यसलाई आम मानिसको जीवनस्तर सुधार गर्न प्रयोग गर्न सकिनेमा नेपाल सरकार विश्वस्त रहेको बताइन् ।
“फ्रेमवर्कमा डिजिटल साक्षरता प्रवर्द्धन, डिजिटल पूर्वाधार विस्तार र सूचना प्रविधि क्षेत्रमा नवप्रवर्तनलाई प्रोत्साहन गर्ने नीति, रणनीति र कार्यक्रम समावेश छन्,” मन्त्री शर्माले भनिन्, “हाम्रो लक्ष्य भनेको प्रविधिको उच्चतम प्रयोग गरी नयाँ नयाँ अवसर सिर्जना गर्ने र मुलुकको आर्थिक समृद्धि हासिल गर्ने हो ।”
वैज्ञानिक अनुसन्धान, आविष्कार र नवपर्वतन विकासको मेरुदण्डका रूपमा रहेको भन्दै उनले अनुसन्धानमार्फत नै नयाँ प्रविधिहरू पत्ता लगाउन, नयाँ अवसर पहिचान गर्न र जटिल समस्या समाधान गर्न सकिने बताइन् ।
अनुसन्धानमा लगानी बढाउनुपर्ने आवश्यकता झन् बढ्दै गएको उल्लेख गर्दै उनले यसका लागि नेपाल सरकार सबै क्षेत्रसँग सहकार्य गर्न तयार रहेको स्पष्ट पारिन् ।
“सम्मेलनले हामीलाई एक अर्काबाट सिक्ने, उत्कृष्ट अभ्यास आदानप्रदान गर्ने र हामीले सामना गर्नुपर्ने चुनौतीको नवीन समाधान पहिचान गर्ने उत्कृष्ट अवसर प्रदान गर्नेछ भन्ने मैले विश्वास लिएको छु,” मन्त्री शर्माले भनिन् ।
सूचना प्रविधि अत्यन्तै सम्भावना बोकेको क्षेत्रका रूपमा रहेको जनाउँदै उनले नेपालले यसबाट उच्चतम लाभ लिन सक्ने विश्वास व्यक्त गरिन् ।
“हामी बर्सेनि हजारौँको सङ्ख्यामा सूचना प्रविधिका दक्ष जनशक्ति उत्पादन गर्न सक्ने क्षमतामा पुगेका छौँ । इन्टरनेटको पहुँच पनि उल्लेख्य मात्रामा बढिरहेको छ । तसर्थ नेपालमा रोजगारीका अवसर सिर्जना गर्दै विदेशका कामसमेत नेपालमा आउटसोर्सिङ गर्न सके यसले नेपालको अर्थतन्त्रमा टेवा पु¥याउने छ,” उनले भनिन् ।
सूचना प्रविधिको प्रयोग विकासोन्मुख देशमा अझ बढी आवश्यक रहेको जनाउँदै उनले सूचना प्रविधिको माध्यमबाट गरिबी न्यूनीकरण गर्न सकिने बताइन् ।
“सूचना प्रविधिको विकास र पहुँच स्थापना गर्न सके यसले महामारी व्यवस्थापनमा ठुलो सहयोग गर्नेछ । यसले देशको समग्र आर्थिक तथा सामाजिक विकासमा महत्त्वपूर्ण योगदान पनि गर्नेछ,” मन्त्री शर्माले भनिन् ।
प्रविधिको विकाससँगै ‘डिजिटल डिभाइड’ पनि बढ्दै गएको उल्लेख गर्दै उनले डिजिटल डिभाइडको खाडललाई कम गर्दै सूचना प्रविधिले सबैका लागि समान अवसर सिर्जना गर्ने वातावरण बनाउनुपर्ने बताइन् ।
सन् २०१९ मा तयार गरी अगाडि बढाइएको डिजिटल नेपाल फ्रेमवर्कले राज्यका बहुआयमिक विषयलाई सूचना प्रविधिको सहयोगले द्रूत विकास गर्ने परिकल्पना गरेको जानकारी दिँदै उनले विभिन्न क्षेत्रमा फ्रेम वर्क अनुसारका गतिविधि अगाडि बढाउने प्रयास गरिएको बताइन् ।
पाँच दिनसम्म चल्ने सम्मेलनमा सूचना प्रविधिको कार्यान्वयनमार्फत् प्रकोप व्यवस्थापन, कृषिको आधुनिकीकरण, मानव स्वास्थ्य र चिकित्सकीय प्रविधि, तथ्याङ्कमा आम नागरिको पहुँच, इन्टरनेट सुरक्षा र जलवायु परिवर्तनले हिमाली क्षेत्रमा पारेको प्रभावका विषयमा छलफल हुनेछ ।
","३० फाल्गुन २०७९, मंगलबार"
https://www.prasashan.com/2021/03/15/222851/,सूचना प्रविधिको दुरुपयोग रोकिनुपर्छ : विज्ञ,"काठमाडौँ । सूचना प्रविधिको पहुँच व्यापक भए पनि प्रविधिको दुरुपयोग बढेको भन्दै यसको प्रभावकारी नियमन गरिनुपर्ने आवश्यकता यस क्षेत्रका विज्ञले औँल्याएका छन् । आधुनिक युगमा प्रविधिको उच्चतम विकास र विस्तारले शहरदेखि दूरदराजमा प्रविधिको पहुँच बढेकाले प्रविधिको सहीरूपमा सदुपयोग भएको छ की छैन भनेर प्रभावकारी अनुगमन र नियमन हुनुपर्ने उनीहरुको जोड छ ।
कम्प्युटर एशोसिएशन अफ नेपाल महासङ्घ (क्यान महासङ्घले) आइतबार आयोजना गरेको ‘मिडियामा सूचना प्रविधिको प्रयोग’ विषयक अन्तक्र्रियामा वरिष्ठ पत्रकार प्रतीक प्रधानले सूचना प्रविधिको पहुँच र प्रयोग बढ्दो रहनु सकारात्मक भए पनि यसबाट सिर्जना भएका कतिपय नकारात्मक गतिविधिलाई नियन्त्रण गरी प्रविधिको सही सदुपयोगका लागि ध्यान दिन जरुरी भएको बताए ।
‘सूचना प्रविधिको पहुँच र प्रयोग तीव्ररूपमा बढेको छ । समाचार पत्र र सञ्चारगृह आफैँमा द्विविधामा छन् कुन विषयवस्तु कसरी दिने भनेर । सूचना सम्प्रेषणमा प्रविधिले राम्रो कुरा ल्याएको छ, अभिव्यक्ति स्वतन्त्रता र प्रेस स्वतन्त्रता स्थापित गर्न पनि धेरैहदसम्म भूमिका खेलेको छ, प्रविधिसँगै आएका खराब पक्षलाई मिडिया, पाठक र समाजले पनि प्राथमिकता निर्धारण गर्न अपरिहार्य छ’, उनले भने । पत्रकार प्रधानले पत्रकारले सूचना, मनोरञ्जन र अत्याचारलाई छुट्टयाएर पत्रकारितालाई जिम्मेवार बनाउन जरुरी भएको उल्लेख गरे ।
कार्यक्रममा नेपाल दूरसञ्चार प्राधिकरणका अध्यक्ष पुरुषोत्तम खनालले सूचना प्रविधिको नियमन गर्ने फरकफरक निकाय भएकाले इन्टरनेट नियमन गर्न समस्या आएको बताए । उनले मिडियामा समावेश हुने विषयवस्तुलाई पनि जवाफदेही र जिम्मेवारी बनाउन अधिकार पाएको खण्डमा नियमन गर्न प्राधिकरण तयार रहेको बताए ।
नेपाल टेलिकमका प्रबन्ध निर्देशक डिल्लीराम अधिकारीले इन्टरनेट नियमन गर्ने कि इन्टरनेटभित्रका विषयवस्तु प्रशोधन गर्ने भन्ने द्विविधा बढेको भन्दै सूचना प्रविधि क्षेत्रलाई सहज ढङ्गले अघि बढाइनुपर्नेमा जोड दिए । उनले कनेक्टिभिटी सहज हुँदाहुँदै पनि दुरुपयोग बढेको र यसबाट अपराध, आत्महत्याजस्ता गतिविधि बढेको बताए । उनले भने, ‘हामीले जसरी कनेक्टिभिटीलाई लैजाँदैछौँ यसको कन्टेन्ट पनि निर्धारण र प्राथमिकीकरण गर्न जरुरी छ । देशका कुना गाउँसम्म प्रविधिको पहुँच पुगे पनि यसको सदुपयोग भएको छ कि छैन भनेर प्रभावकारी अनुगमन गर्न जरुरी छ ।’
६५५ स्थानीय तहमा फोरजी सेवा
नेपाल टेलिकमले चौथो पुस्ताको द्रुत गतिको इन्टरनेट ‘फोरजी’ सेवा देशका ६५५ स्थानीय तहमा पुगिसकेको जनाएको छ । राज्य र व्यक्तिको सुरक्षासँग पनि कनेक्टिभिटी जोडिएकाले यसको सहज र सही प्रयोगका लागि जनमानसमा सचेतना फैलाउन जरुरी भएको प्रबन्ध निर्देशक अधिकारीले उनले उल्लेख गरे ।
क्यान महासङ्का अध्यक्ष नवराज कुँवरले सरकारले अघि सारेको डिजिटल नेपाल फ्रेमवर्कलाई सूचना प्रविधिको ‘गेमचेन्जर’ मानेर सूचना प्रविधिको पूर्वाधार विकास तथा प्रभावकारी कार्यान्वयनतर्फ अघि बढ्नुपर्नेमा जोड दिए ।
","२ चैत्र २०७७, सोमबार"
https://www.prasashan.com/2022/03/30/309250/,"सार्वजनिक खरिद नियमावली, २०६४ को एघारौँ संशोधन र यसका प्रमुख विशेषताहरू","सार्वजनिक निकायले गर्ने मालसामान, परामर्श सेवा र अन्य सेवाहरूको खरिदलाई सार्वजनिक खरिद भनिन्छ । सार्वजनिक खरिद सम्बन्धी कार्यलाई पारदर्शी खुला बस्तुनिष्ठ र विश्वनिय बनाइ सार्वजनिक खरिदमा मूल्य सार्थकता कायम गर्नका लागि नेपाल सरकारले खरिद सम्बन्धी नियमावलीहरूलाई समय सापेक्ष रूपमा परिवर्तन गर्दछ । नेपालमा पुँजीगत खर्च कम भइरहेको परिपेक्षमा पुँजीगत खर्चलाई बढाउन, सार्वजनिक निर्माण कार्यलाई गति प्रदान गर्न, गुणस्तरीय काम गर्न र पुँजीगत खर्च बढाएर राष्ट्रिय पुँजी निर्माणमा समेत योगदान गर्ने उद्देश्यले खरिद नियमावलीलाई संशोधन गरिएको छ ।
सार्वजनिक निर्माणको गुणस्तर, पारदर्शिता र प्रतिस्पर्धाको मर्मलाई ध्यानमा राखी नेपाल सरकारले मिति २०७८ साल चैत्र ३ गते राजपत्रमा सूचना प्रकाशन गरी सार्वजनिक खरिद नियमावलीको एघारौँ संशोधन गरेको छ । खरिद नियमावलीको संशोधनले यो विषयमा समर्थन र विरोधमा बहसहरू भई रहेका छन् । प्रस्तुत आलेख सार्वजनिक खरिद नियमावलीको एघारौँ संशोधन र यसका प्रमुख विशेषताहरूका आधारमा यसले उब्जाएका प्रश्नहरूमा केन्द्रित रहेको छ ।
सार्वजनिक खरिद नियमावलीको एघारौँ संशोधनका विशेषताहरूलाई देहायबमोजिम प्रस्तुत गर्न सकिन्छ ।
१‍. सार्वजनिक निकायको लागत अनुमान स्वीकृत गर्ने दायरा बढाइएको
सार्वजनिक निकायले गर्ने निर्माण कार्य, मालसामान र अन्य सेवाको लागत अनुमान स्वीकृत गर्ने अधिकारीको अधिकारलाई थप गरिएको छ । अब पाँच करोड रुपैयाँ सम्मको लागत अनुमान राजपत्राङ्कित तृतीय श्रेणीको कार्यालय प्रमुखबाट, दश करोड रुपैयाँ सम्मको लागत अनुमान राजपत्राङ्कित द्वितीय श्रेणीको कार्यालय प्रमुखबाट, बीस करोड रुपैयाँ सम्मको लागत अनुमान राजपत्राङ्कित प्रथम श्रेणीको कार्यालय प्रमुखबाट, बीस करोड रुपैयाँ भन्दा बढी रकमको लागत अनुमान विभागीय प्रमुखबाट लागत अनुमान स्वीकृत गर्ने व्यवस्था गरेको छ ।
त्‍यस्तैगरी परामर्श सेवा तर्फको बीस लाख रुपैयाँ सम्मको लागत अनुमान राजपत्राङ्कित तृतीय श्रेणीको कार्यालय प्रमुखबाट, पचास लाख रुपैयाँ सम्मको लागत अनुमान राजपत्राङ्कित द्वितीय श्रेणीको कार्यालय प्रमुखबाट, एक करोड रुपैयाँ सम्मको लागत अनुमान राजपत्राङ्कित प्रथम श्रेणीको कार्यालय प्रमुखबाट, एक करोड रुपैयाँ भन्दा बढी रकमको लागत अनुमान विभागीय प्रमुखबाट लागत अनुमान स्वीकृत गर्ने व्यवस्था गरेको छ ।
२. ठेक्का लिई काम नगर्ने प्रवृत्तिलाई रोक
सार्वजनिक खरिद नियमावलीको एघारौँ संशोधनले ठेक्का लिई काम नगर्ने प्रवृत्तिलाई निरुत्साहित गर्न खोजेको देखिन्छ । निर्माण व्यवसायीले पाँच वटा भन्दा बढी बोलपत्र प्रक्रियामा भाग लिन नपाउने व्यवस्था गरेको छ । बोलपत्र प्रक्रियामा भाग लिँदा निर्माण व्यवसायीले पाँच वटा भन्दा बढी बोलपत्रमा प्रक्रियामा भाग नलिएको स्वघोषणा गर्नुपर्दछ । एउटा कम्पनीले एक पटकमा ५ भन्दा बढी ठेक्का लिन नपाउँदा निर्माण क्षेत्रले गति लिने अपेक्षा गरिएको छ ।यसले धेरै ठेक्का ओगट्ने तर काममा बेवास्ता गर्ने प्रवृत्तिलाई रोक लगाउन खोजेको छ ।
३. लागत अनुमान स्वीकृत गर्ने अधिकारीले नै बोलपत्र सम्बन्धी कागजात स्वीकृत गर्नुपर्ने
बोलपत्र सम्बन्धी कागजात, प्रस्ताव आव्हान सम्बन्धी कागजात तयार भएपछि त्यस्तो कागजात बोलपत्र आव्हान अगावै सम्बन्धित सार्वजनिक निकायको प्रमुखले गर्ने व्यवस्थालाई संशोधन गरी खरिद नियमावलीको नियम १४ बमोजिमको अधिकारीले गर्ने व्यवस्था गरेको छ ।
४. बोलपत्र स्वीकृत गर्ने अधिकारीको अधिकार बढाइएको
बोलपत्र स्वीकृत गर्दा दश करोड रुपैयाँ सम्मको लागत अनुमान राजपत्राङ्कित तृतीय श्रेणीको कार्यालय प्रमुखबाट, बीस करोड रुपैयाँ सम्मको लागत अनुमान राजपत्राङ्कित द्वितीय श्रेणीको कार्यालय प्रमुखबाट, पचास करोड रुपैयाँ सम्मको लागत अनुमान राजपत्राङ्कित प्रथम श्रेणीको कार्यालय प्रमुखबाट, पचास करोड रुपैयाँ भन्दा बढी रकमको लागत अनुमान विभागीय प्रमुखबाट बोलपत्र स्वीकृत गर्ने व्यवस्था गरेको छ ।
त्यस्तै त्‍यस्तैगरी परामर्श सम्बन्धी प्रस्ताव बीस लाख रुपैयाँ सम्मको राजपत्राङ्कित तृतीय श्रेणीको कार्यालय प्रमुखबाट, एक करोड रुपैयाँ सम्मको राजपत्राङ्कित द्वितीय श्रेणीको कार्यालय प्रमुखबाट, पाँच करोड रुपैयाँ सम्मको राजपत्राङ्कित प्रथम श्रेणीको कार्यालय प्रमुखबाट, पाँच करोड रुपैयाँ भन्दा बढी रकमको विभागीय प्रमुखबाट स्वीकृत गर्ने व्यवस्था गरेको छ ।
५. सोझै खरिद सम्बन्धी व्यवस्थालाई परिमार्जन गरिएको
अव सार्वजनिक निकायले दश लाख रुपैयाँ सम्मको लागत अनुमान भएको निर्माण कार्य वा मालसामान सोझै खरिद गर्न सक्नेछन् । परामर्श सेवाको हकमा भने पाँच लाख रुपैयाँ सम्मको लागत अनुमान भएको परामर्श सेवा खरिद गर्न सक्नेछन् । अव देखि पच्चीस लाख रुपैयाँ सम्मको लागत अनुमान भएको औषधिजन्य मालसामान त्यस्तो मालसामानको उत्पादकले राष्ट्रिय स्तरको समाचारपत्रमा सूचना प्रकाशन गरी तोकेको विक्री मूल्यमा सोझै खरिद गर्न सकिनेछ
६‍. लाभग्राही समुदायबाट काम गराउन सकिने
पाँच करोड रुपैयाँ सम्मको लागत अनुमान भएको जटिल प्राविधिक क्षमता आवश्यक नपर्ने, लाभग्राही समुदायबाट काम गर्दा मितव्ययिता, गुणस्तरीयता र दिगोपना अभिवृद्धि हुने, स्थानीय स्रोत साधन र सीप उपयोग गरी स्थानीय स्तरमा कार्यसम्पादन हुने, निर्माण कार्यको मुख्य उद्देश्य स्थानीय तहमा नै रोजगारीको अवसर सृजना गर्ने र त्यस्तो निर्माण कार्यबाट लाभ प्राप्त गर्ने समुदायलाई सहभागी गराउन सकिने, निर्माण पश्चातको आयोजनाको मर्मत सम्भार तथा सञ्चालन लाभग्राही समुदायबाट हुन सक्ने योजनाहरू कम्तीमा पचास जना सदस्य भएको स्थानीय लाभग्राही समुदायबाट गराउन सकिने व्यवस्था गरेको छ । यस व्यवस्थाले श्रम सहकारीलाई समेत जोड दिएको छ ।
७. प्रतिस्पर्धात्मक विधि मार्फत लाभग्राही समुदायबाट काम गराउन सकिने
सार्वजनिक निकायले गर्ने कामको प्रकृति, परिणाम, लागत अनुमान, कार्य सम्पन्न गर्नुपर्ने अवधि र अन्य कुराहरू खुलाई सार्वजनिक सूचना प्रकाशन गरी प्रस्ताव माग गर्ने, सूचनाको आधारमा सम्बन्धित लाभग्राही समुदायले सार्वजनिक निकाय समक्ष प्रस्ताव पेस गर्ने र सबैभन्दा कम कबोल गर्ने लाभग्राही समुदायसँग खरिद सम्झौता गर्ने व्यवस्था गरेको छ । यस व्यवस्थाले लाभग्राही समुदायहरू बिच प्रतिस्पर्धा गराई सक्षम लाभग्राहीबाट कम लागतमा निर्माण कार्य गराउने उद्देश्य राखेको देखिन्छ
८. श्रममूलक प्रविधिमा जोड दिइएको
सार्वजनिक खरिद नियमावलीको एघारौँ संशोधनले श्रममूलक प्रविधिमा विशेष जोड दिइएको छ । एक आपसमा अन्तर सम्बन्धित भई एकै प्याकेजमा काम गर्नुपर्ने प्रकृतिको निर्माण कार्यलाई खण्डीकरण गरी अलग अलग प्याकेज बनाइएको, लागत अनुमान अनुसार श्रमिकको लागत भार पचास प्रतिशत भन्दा कम भएको, लागत अनुमान अनुसार मेशिन औजारको लागत भार बीस प्रतिशत भन्दा बढी भएको निर्माण कार्य लाभग्राही समुदायबाट गराउन नसकिने व्यवस्था गरेको छ । यसले कागजमा मात्र उपभोक्ताको लागत अनुमान देखाई सब कन्ट्रयाक्टरबाट काम गराउने प्रवृत्तिलाई निरुत्साहित गर्न खोजेको छ
९. कम्तीमा नब्बे प्रतिशत भौतिक प्रगति नभई कार्य स्वीकार प्रतिवेदन तयार नहुने
निर्माण कार्यको हकमा कम्तीमा नब्बे प्रतिशत भौतिक प्रगति भएको र आयोजनाको उद्देश्य अनुरूप सो निर्माण कार्य सामान्य प्रयोग वा सञ्चालनमा आएको अवस्था भएमा र सम्बन्धित निर्माण व्यवसायीले अनुरोध गरेका सार्वजनिक निकायले कार्य स्वीकार प्रतिवेदन तयार गर्ने व्यवस्था गरेको छ । यस व्यवस्थाले ठेक्का सम्झौता गर्ने तर काम नगर्ने प्रवृत्तिलाई रोक लगाउन खोजेको छ ।
१०. बीस लाख भन्दा बढी मूल्यको निर्माण कार्यको बिमा गर्नुपर्ने
खरिद सम्झौतामा अन्यथा भएकोमा बाहेक बीस लाख भन्दा बढी मूल्यको निर्माण कार्य गर्ने निर्माण व्यवसायीले बिमा गराउनुपर्ने व्यवस्था गरेको छ ।यस अघि दश लाख भन्दा बढी मूल्यको निर्माण कार्यमा व्यवसायीले बिमा गराउनुपर्ने व्यवस्था रहेको थियो ।
खरिद नियमावलीको कार्यान्वयनमा देखिन सक्ने केही समस्याहरू
सार्वजनिक खरिद नियमावलीको एघारौँ संशोधनले खरिद सम्बन्धी कानुनलाई समस्या देखाएर काम नगर्ने प्रवृत्तिलाई रोक लगाउन खोजेको छ । यसले पुँजीगत खर्चलाई बढाई विकास निर्माणको काम छिटो छरितो बनाउने प्रयत्न गरेको छ । तैपनि कार्यान्वयनका क्रममा भने केही आशङ्काहरू पनि उब्जिएका छन् । सार्वजनिक खरिद नियमावलीको कार्यान्वयनमा देखिन सक्ने केही समस्याहरूलाई निम्नानुसार प्रस्तुत गर्न सकिन्छ ।
-सार्वजनिक खरिद नियमावलीको एघारौँ संशोधन प्रति निर्माण व्यवसायीको असहमतिले यसको कार्यान्वयनमा चुनौती थपेको छ
-ठुला निर्माण व्यवसायीमैत्री रहेको र साना निर्माण व्यवसायीहरू धारादायी हुन सक्ने आशङ्का केही निर्माण व्यवसायीहरूले गरेका छन् ।
-पाँच करोड रुपैयाँ सम्मको काम श्रम सहकारी मार्फत गर्न पाउने व्यवस्थाले भ्रष्टाचार र अनियमितता हुन सक्ने आशङ्का बढेको छ ।
-श्रमिकको लागत भार पचास प्रतिशत भन्दा कम भएको निर्माण कार्य लाभग्राही समुदायबाट गराउन नसकिने व्यवस्था कार्यान्वयनका हिसाबले जटिल छ ।
-संशोधित नियमावली अन्य विभिन्न नियमावली सँग बाझिएकाले कार्यान्वयन गर्न गाह्रो छ ।
-स्थानीय तहमा अधिकांश योजनाहरू उपभोक्ता समिति वा लाभग्राही समुदायबाट हुने भएकाले लाभग्राही समुदायबाट प्रतिस्पर्धा गराई निर्माण कार्य गराउन समस्या रहेको छ ।
निष्कर्ष :
सार्वजनिक खरिद नियमावली एघारौँ संशोधनले सार्वजनिक खरिद प्रक्रियामा रहेका समस्याहरूलाई समाधान गर्दै नतिजामूलक पुँजीगत खर्चलाई जोड दिएको छ ।स्वदेशी निर्माण व्यवसायीलाई प्राथमिकता दिने, विदेशी निर्माण कम्पनी सँग साझेदारीमा काम गरी स्वदेशी निर्माण व्यवसायीको क्षमता विकास गर्ने, ठेक्का होल्ड गरी बस्ने काम नगर्ने प्रवृत्तिलाई निरुत्साहित गर्ने, श्रममूलक प्रविधिलाई विशेष जोड दिने, एउटा निर्माण व्यवसायीले एक पटकमा पाँच वटाभन्दा बढी ठेक्का लिन नपाउने जस्ता व्यवस्थाले सार्वजनिक खरिद नियमावलीलाई सामयिक बनाउने कोसिस गरेको छ । अब यसको प्रभावकारी कार्यान्वयन गरी सार्वजनिक खर्चमा मूल्य सार्थकता कायम गर्नु आवश्यक रहेको छ ।
","१६ चैत्र २०७८, बुधबार"
https://www.prasashan.com/2020/01/05/159004/,पारदर्शिता र सूचनाको हक,"पारदर्शिता (Transparency) — Transparent Latin word Transparere बाट आएको हो जहाँ  trans को अर्थ ‘pass throug’ र ‘parere को अर्थ ‘appear’ हुन्छ । यस प्रकार शाब्दिक रूपमा भन्दा सबै कुराहरू स्पष्टसँग देखिने अवस्थालाई transparency भनिन्छ । कुनै वस्तुको एक छेउबाट अर्को छेउसम्मका सबै कुराहरू स्पष्ट देखिने अवस्था पारदर्शिता हो ।
यसलाई विभिन्न व्यक्ति र संस्थाहरूले विभिन्न किसिमले परिभाषित गरेका छन् । Transparency International ले पारदर्शितालाई यसरी परिभाषा दिएको छ : ‘पारदर्शिता भनेको सरकार, कम्पनी, सङ्गठन तथा व्यक्तिले सम्बन्धित सूचना, मूल्य, योजना, विधि तथा कार्यको स्पष्टसँग प्रकट हुने किसिमले खुला गर्ने गुण वा विशेषता हो ‘ (Transparency os a characteristics of government, companies, Organizationx and individuals that are open  clear disclosure of information, values, plans, process and actiion.)
— शासकीय प्रणालीमा सार्वजनिक सरोकारको विषयलाई नागरिक समक्ष प्रस्तुत गर्नु, सार्वजनिक निर्णय वा कार्यलाई देख्न सकिने, बुझ्न सकिने बनाउनुलाई पारदर्शिताको अर्थमा लिइन्छ । कुनै पनि विषयलाई प्रस्ट देखाउनु वा खुलाउनु, कुनै सूचनालाई सञ्चार गर्नु, सम्प्रेषण वा प्रकाशन गर्नुलाई पारदर्शिता भनिन्छ । यसले निम्न दुई अवस्थालाई समेट्छ : कुनै कुरा जान्न पाउने अधिकार (right to know) र सूचनामा आमजनताको पहुँच (public access to information) हुनु ।
सूचनाको हक (right  to information) — सूचनाको हक भन्नाले कुनै पनि व्यक्तिलाई आफ्नो वा सार्वजनिक सरोकारको कुनै पनि विषयको सूचना माग्ने वा पाउने हक बुझिन्छ । यो पारदर्शिताको कायम गर्ने प्रमुख साधन हो । — नेपालको संविधान (२०७२) को धारा २७ मा प्रत्येक नागरिकलाई आफ्नो वा सार्वजनिक सरोकारको कुनै पनि विषयको सूचना माग्ने र पाउने हक हुने तर कानुन बमोजिम गोप्य राख्नु पर्ने सूचनाको जानकारी दिन कसैलाई बाध्य पारिने छैन भन्ने कुरा उल्लेख गरिएको छ । — सूचनाको हक सम्बन्धी ऐन, २०६४ अनुसार,
“सूचनाको हक” भन्नाले सार्वजनिक निकायमा रहेको सार्वजनिक महत्वको सूचना माग्ने र पाउने अधिकार सम्झनु पर्छ र सो शब्दले निम्न अधिकार समेतलाई जनाउँछ ।
सार्वजनिक निकायमा रहेको कुनै लिखत, सामग्री वा सो निकायको काम कारबाहीको अध्ययन वा अवलोकन गर्ने, त्यस्तो लिखतको प्रमाणित प्रतिलिपि प्राप्त गर्ने,
सार्वजनिक महत्वको निर्माण कार्य भैरहेको स्थलको भ्रमण र अवलोकन गर्ने, कुनै सामग्रीको प्रमाणित नमूना लिने वा
कुनै पनि किसिमको यन्त्रमा राखिएको सूचना त्यस्तो यन्त्र  मार्तफत प्राप्त गर्ने अधिकार समेतलाई जनाउँछ
विश्वमा सूचनाको हकको प्रचलन :
सूचनाको हक प्रजातन्त्रको आधार स्तम्भ, सुशासनको पूर्वाधार तथा जिम्मेवार सरकार स्थापना गर्ने मुख्य संयन्त्र हो । सूचनाको हकलाई सर्वप्रथम प्रचलनमा ल्याउने देश स्विडेन हो । सन् १७६६ डिसेम्बर २ मा स्विडेनको सांसदले Freedom of press act नामक सूचनाको हक सम्बन्धी ऐन पारित गरेको थियो । (स्विडेनको संसद्मा यो विधेयक पेस गर्ने व्यक्ति थिए एन्ड्रयु सिडनस ) ।
सार्क राष्ट्रतर्फ सर्वप्रथम पाकिस्तानमा सन् २००२ मा र त्यसपछि भारतमा सन् २००५ सालमा सूचनाको हक सम्बन्धी ऐन बनेको थियो । सूचनाको हक सम्बन्धी कुरालाई मौलिक हकको रूपमा संविधानमा राख्ने नेपाल सार्क क्षेत्रमा पहिलो मुलुक भए तापनि ऐन नै निर्माण गरी कार्यान्वयन गर्ने भने तेस्रो मुलुक हो ।
विश्वमा सन् १९७० को दशकसम्म यो कानुन लागू गर्ने देश सर्वप्रथम स्विडेन, त्यसपछि फिनल्यान्ड र अमेरिका गरी ३ वटा मात्र भएकोमा सन् २००० को दशकमा आइपुग्दा यो कानुन लागू गर्ने देशको सङ्ख्या ४० पुग्यो भने सन् २०१० को दशकमा यो सङ्ख्या ८२ पुग्यो र सन् २०१९ मे को अन्त्यसम्म आइपुग्दा यो हक लागू गर्ने देशको सङ्ख्या १२७ पुगेको छ ।
सूचनाको हक लोकतन्त्रको प्राणवायु र सुशासनको मास्टर कि भएकोले लोकतन्त्रको संस्थागत विकास गर्न र सुशासन कायम गर्न स्थानीय तहदेखि नै यसलाई प्रभावकारी रुपमा कार्यान्वयन गर्न जरुरी छ ।
अन्तर्राष्ट्रिय अनुबन्धतर्फ चर्चा गर्दा संयुक्त राष्ट्र संघको महासभाले सन् १९४६ मा प्रस्ताव नं. ५९(१) मार्फत सूचनाको हकलाई मौलिक हकको रुपमा राखिनु पर्दछ र यो हकलाई अन्य सबै मौलिक हकको कसीको रुपमा स्थापित गरिनु पर्दछ भनी उद्घोष गरेको पाइन्छ । सन् १९४८ मा घोषणा गरिएको मानव अधिकारको घोषणापत्रको धारा १९ मा विश्वका आम व्यक्तिलाई सीमा विहिन रुपमा सूचना प्राप्त गर्ने अधिकारका उल्लेख गरिएको छ ।
वडापत्रमा उल्लेख गरिएको छ : “Everyone has the right to freedom of opinion and expression; this right includes freedom to hold opinions without interference and to seek, receive and impart information and ideas through any media and regardless of frontiers.”
यस्तै घोषणपत्रको प्राँवधानलाई सन् १९६७ को नागरिक र राजनीतिक अधिकार सम्बन्धी अन्तराष्ट्रिय अभिसन्धीको धारा १९ को १ र २ मार्फत थप स्पष्ट गरिएको छ । यी दुवै अन्तर्राष्ट्रिय दस्तावेजमा नेपालले पक्ष राष्ट्रका रुपमा हस्ताक्षर गरेको छ । सूचनाको हकको प्रत्याभूतिका दृष्टिले यी दुवै अन्तराष्ट्रिय दस्तावेज सर्वाधिक महत्वपूर्ण छन् । सन् २००७ देखि सूचना अधिकार ऐन देशभरी लागू गरिएको छ ।
नेपालमा सूचनाको हकको प्रचलन : नेपालमा २०४७ सालको संविधानले यसलाई मौलिक हकको रूपमा राखेको थियो । सूचनाको हकलाई संवैधानिक हकको रूपमा ग्यारेन्टी गर्ने नेपाल पहिलो सार्क राष्ट्र हो । तापनि तत्कालीन शासकहरूले सूचना पारदर्शी हुँदा आफ्ना कमीकमजोरी उजागर भई आलोचनाको केन्द्र भइएला भन्ने डरले यसलाई कार्यान्वयन गर्ने चेष्टा गरेनन् । उक्त संविधान लागू रहुन्जेल यसको व्यवहारिक कार्यान्वयन गर्न कुनै ऐन कानुन बनाइएन । तर पनि सर्वोच्च अदालतले विभिन्न समयमा यस सम्बन्धी गरेका आदेश र फैसलाले सरकारलाई संविधानको भावना अनुसार सूचना उपलब्ध गराउन बाध्य गराएको देखिन्छ । सर्वोच्च अदालतबाट सूचनाको हकको पक्षमा महत्त्वपूर्ण र ऐतिहासिक निर्णयहरू भएका छन् । ती मध्ये टनकपुर बाँध सम्बन्धी मुद्दामा सर्वोच्च अदालतको फैसला र अरुण तेस्रो मुद्दामा सर्वोच्च अदालतको फैसला चर्चित छन् ।
दोस्रो जनआन्दोलन पछि जारी गरिएको नेपालको अन्तरिम संविधान, २०६३ समेतले सूचनाको हकलाई मौलिक हकको रूपमा राखेको छ । यसै गरी वि.संं. २०७२ साल असोज ३ गते जारी गरिएको नेपालको संविधानमा पनि सूचनाको हकलाई मौलिक हकको रूपमा राखिएको छ । संविधानको प्रावधानको व्यवहारिक कार्यान्वयन गर्न सूचनाको हक सम्बन्धी ऐन, २०६४ र सूचनाको हक सम्बन्धी नियमावली, २०६५ जारी गरी कार्यान्वयन गरियो । सूचनाको हक सम्बन्धी ऐन, २०६४ को प्रावधान अनुसार वि.सं. २०६५ जेठ २२ गते राष्ट्रिय सूचना आयोग गठन गरिएको छ । उक्त आयोग स्थापना भएदेखि सूचनाको हकलाई कार्यान्वयन गर्न गराउन निकै तदारुकताको साथ लागेको देखिन्छ र हालसम्म आइपुग्दा सूचनाको हक सम्बन्धी थुप्रै व्यस्थाहरु गरिएका छन् । नेपालमा सूचनाको हकको कार्यान्वयनको लागि भएको व्यवस्थालाई बुँदागत रूपमा निम्न अनुसार उल्लेख गर्न सकिन्छ :  संविधानमा सूचनाको हकलाई मौलिक हकको रूपमा राखिएको छ ।  सूचनाको हक सम्बन्धी ऐन, २०६४, सूचनाको हक सम्बन्धी नियमावली, २०६५ कार्यान्वयनमा ल्याएको छ ।  राष्ट्रिय सूचना आयोग स्थापना गरिएको छ, जुन सूचनाकोे हकको कार्यान्वयनको लागि क्रियाशील रहँदै आएको छ ।  सरकारी कार्यको प्रगति प्रतिवेदन सार्वजनिक गर्ने गरिएको छ । यसको लागि सूचना टाँस गर्ने, वेभ साइटमा राख्ने तथा पत्रकार सम्मेलन गर्ने लगायतका विधिहरूको अवलम्बन गर्ने गरिएको छ ।  हरेक सार्वजनिक निकायमा नागरिक बडापत्रको व्यवस्था गरिएको छ ।  हरेक सार्वजनिक निकायमा सार्वजनिक सुनुवाइ, सार्वजनिक परीक्षणको व्यवस्था गरिएको छ ।  हरेक सार्वजनिक निकायले सूचना प्रवाहको लागि सूचना अधिकारीको व्यवस्था गर्ने गरेका छन् । साथै केन्द्रीय निकायले प्रवक्ता समेत तोक्ने गरेका छन् ।  सरकारका महत्त्वपूर्ण सूचनाहरू राजपत्रमा प्रकाशन गर्नुपर्ने व्यवस्था अनुसार प्रकाशन हुँदै आएका छन् ।  सूचना प्रवाह गर्ने सार्वजनिक निकायको किटानी गरिएको छ ।  सूचना प्राप्त गर्ने कार्यविधिको स्पष्ट व्यवस्था गरिएको छ ।  सूचना दिन अस्वीकार गरेमा सजायको व्यवस्था पनि छ ।  पुनरावेदन र क्षतिपूर्तिको व्यवस्था छ ।  सूचना दाता (Whistele blower) को संरक्षणको व्यवस्था गरिएको छ ।  सूचनामा सरल र सहज पहुँचको व्यवस्था गरिएको छ ।  कर्मचारीको लागि तालिमको व्यवस्था गर्ने गरिएको छ ।
सूचनाको हक सम्बन्धी प्रमुख सिद्धान्तहरू
अधिकतम सार्वजनिकीकरणकोे सिद्धान्त (Maximum disclosure principle)
खुला र पारदर्शी प्रणालीको प्रवर्द्धन गर्ने सिद्धान्त (To promote open and  transparent system Principle)
कानुनमा सीमित अपवादको सिद्धान्त (Limited exception to the rule Principle)
सरल कार्यविधिको सिद्धान्त (Simple procedure Principle)
लिखतको वर्गीकरणको सिद्धान्त (Classification of documents Principle)
प्रकाशन गर्ने प्रमुख दायित्व राज्यद्वारा वहन गरिनुपर्ने सिद्धान्त (Key oblication to publish should be borne by the state Principle)
सुचनादाताको संरक्षणको सिद्धान्त (Protection of whistle blower Principle )
नियामक निकायको स्थापनाको सिद्धान्त (Establishment of regulatory body Principle)
प्रमाणको भार सार्वजनिक निकायमा रहने सिद्धान्त (Burden of proof  should be  in public bodies Principle)
सूचनाको हकको सम्बन्धमा शंखघोष कानून (Whistel Blower Law) कुनै पनि संगठन भित्रका विकृति विसंगतिलाई सार्वजनिकीकरण गर्ने व्यक्तिलाई नै whistle blower भनिन्छ । यस सम्बन्धी धारणाको विकास बेलायतको प्रहरी अधिकारीहरुबाट भएको मानिन्छ । तत्कालीन समयमा उक्त संगठन भित्र अनियमित तथा अपराधको सूचना पाउने वित्तिकै सुरिलो आवाज गरी सिट्ठी (whistel) बजाउने गर्दथे र यस्तो सुरिलो आवाजले कानून कार्यान्वयन गर्ने अधिकारी तथा सामान्य जनतालाई पनि सजग गराउने गर्दथ्यो । समयक्रममा यसै प्रकारको व्यवहारले विस्तारितरुप लिई आजको युगमा whistle blower को रुपमा स्थापित हुन पुगेको देखिन्छ ।  whistle blower लाई प्रोत्साहन गर्न उनीहरुको सेवाको सुरक्षाको ग्यारेन्टी गर्नुको साथै विभिन्न पुरस्कारको समेत व्यवस्था गर्ने गरेको पाइन्छ ।
whistle blower सम्बन्धी मान्यतालाई कानूनी स्वरुप प्रदान गर्ने देशहरुमा अमेरिका अग्रपंक्तिमा देखापरेको छ । त्यहाँ यस सम्बन्धी मान्यताको विकास सर्वप्रथम सन् १९१२ मा Lioyd-La Foleette Act मार्फत संस्थागत गर्ने प्रयास भएको पाइएता पनि यस सम्बन्धी छुट्टै कानून भने सन् १९८९ मा निर्मित whistle blower Protection act मानिन्छ । हाल सो ऐनको प्रकृति सट्टामा whistle blower Protection act, 2007 प्रचलनमा रहेको पाइन्छ । नेपालमा भने सूचनाको हक सम्बन्धी ऐनको दफा २९ मा यस सम्बन्धी केही व्यवस्था गरिएको छ । तर उक्त व्यवस्था पर्याप्त नभएकोले छुट्टै कानूनको आवश्यकता महशुस गरिएको छ ।
सूचनाको हकको सन्दर्भमा सार्वजनिक निकायको दायित्व : सार्वजनिक निकाय जनताको प्रत्यक्ष सरोकारको निकाय हो । यी निकायले के काम गर्दछन्, कसरी गर्दछन् र तिनको प्रभाव र परिणाम कस्तो परिरहेको छ भन्नेबारे जनता जान्न खोजिरहेका हुन्छन् । जिम्मेवार सार्वजनिक निकायले जनताको यस्तो चासोको सम्बोधन गर्नुपर्दछ, यो उसको प्रथम दायित्व हो । सूचनाको हक सम्बन्धी ऐन, २०६४ को दफा ४ ले सूचनाको हकको सन्दर्भमा सार्वजनिक निकायको दायित्वलाई स्ष्पट गरेका छ जसलाई निम्न अनुसार उल्लेख गर्न सकिन्छ : (१) नागरिकको सूचनाको हकको सम्मान र संरक्षण गर्ने गराउने, (२) उपरोक्त प्रयोजनको लागि देहायका काम गर्नु सार्वजनिक निकायको दायित्व हुनेछः– (क) सूचना वर्गीकरण र अद्यावधिक गरी समय समयमा सार्वजनिक, प्रकाशन तथा प्रसारण गर्ने गराउने, (ख) सूचनामा नागरिकको पहुँच सरल र सहज बनाउने, (ग) आफ्नो काम कारबाही खुला र पारदर्शी रुपमा गर्ने, (घ) आफ्ना कर्मचारीको लागि उपयुक्त तालीम र प्रशिक्षणको व्यवस्था गर्ने । (३) सार्वजनिक निकायले उपरोक्त बमोजिम सूचना सार्वजनिक, प्रकाशन वा प्रसारण गर्दा विभिन्न राष्ट्रिय भाषा तथा आमसञ्चारका माध्यमबाट गर्न सक्नेछ ।
यसैगरी सार्वजनिक निकायको दायित्वमा निम्म कुराहरु पनि राख्न सकिन्छ :
आफ्ना निकायका सूचना सहज एवं नियमित रुपबाट उपलब्ध गराउन सूचना अधिकारी, सूचना शाखाको व्यवस्था गर्ने ,
राष्ट्रिय सूचना आयोगसँग नियमित रुपमा अन्तरक्रिया गरी सूचनाको हकलाई प्रभावकारी बनाउने ,
कसैले सार्वजनिक निकायबाट प्राप्त गरेको सूचनाको दुरुपयोग गरेमा राष्ट्रिय सूचना आयोगसमक्ष उजुरी गर्ने आदि ।
सूचनाको हकको सीमा र वर्गीकरण सूचनाको हकको मूल्य, मान्यतालाई दृष्टिगत गर्ने हो भने सार्वजनिक निकायमा रहेका सबै सुचनाहरु आम नागरिकलाई खोज्ने र माग्ने अधिकार छ । तर सूचनाको संवेदनशीलतालाई विचार गरी सार्वजनिक निकायले यसरी माग गरिएका सबै सूचना तत्काल उपलब्ध गराउन आवश्यक छैन । सूचनाको संवेदनशीलतालाई विचार गर्दै सार्वजनिक निकायले यस्ता सूचना निश्चित अवधिका लागि संरक्षण गरेर राख्न सक्छन् । त्यसरी संरक्षण गरेर राख्नुपर्ने सूचनाको सम्बन्धमा नेपालको सूचनाको हक सम्बन्धी ऐनले पनि व्यवस्था गरेको छ । यो ऐन अनुसार पाँच प्रकारका सूचनालाई संरक्षण गरेर राख्न सकिने व्यवस्था गरिएको छ । संरक्षण गरेर राखिने यस्ता सूचनालाई सूचनाको हकको सीमा वा अपवाद भनेर बुझिन्छ । सूचनाको हक सम्बन्धी ऐनको दफा ३ को उपदफा ३ अनुसार तल उल्लेख गरिएका पाँच प्रकारका सूचना तत्काल प्रवाह गरिने छैन : (क) नेपालको सार्वभौमसत्ता, अखण्डता, राष्ट्रिय सुरक्षा, सार्वजनिक शान्ति सुव्यवस्था वा अन्तर्राष्ट्रिय सम्बन्धमा गम्भीर खलल पार्ने, (ख) अपराधको अनुसन्धान, तहकिकात तथा अभियोजनमा प्रत्यक्ष असर पार्ने, (ग) आर्थिक, व्यापारिक तथा मौद्रिक हित वा बौद्धिक सम्पत्तिको संरक्षण वा बैैङ्किङ्ग वा व्यापारिक गोपनीयतामा गम्भीर आघात पार्ने, (घ) विभिन्न जातजाति वा सम्प्रदायबीचको सुसम्बन्धमा प्रत्यक्ष रुपमा खलल पार्ने, (ङ) व्यक्तिगत गोपनीयता र व्यक्तिको जीउ, ज्यान, सम्पत्ति, स्वास्थ्य वा सुरक्षामा खतरा पुर्‍याउने ।
तर त्यसरी सूचना प्रवाह नगर्नु पर्ने उचित र पर्याप्त कारण भएकोमा बाहेक त्यस्तो सूचना प्रवाह गर्ने दायित्वबाट सार्वजनिक निकाय पन्छिन पाउने छैन ।
सूचनाको हकको महत्व सूचनाको हकलाई लोकतन्त्रको स्पन्दन र जीवन रक्त (puls and life blood of democracy) मानिन्छ । यो लोकतन्त्रको आधारभूत पूर्वाधार (Basic Foundation) हो, सुशासनको प्रमुख कडी (Master Key) हो । यो हकलाई भ्रष्टाचार, गैर कानूनी कार्य, स्वेतग्रिवी अपराध (white crime crime) जस्ता खरावीसँग लड्ने जुध्ने प्रमुख औजारको रुपमा लिइन्छ । आधुनिक विश्वमा सूचनाको हकलाई मौलिक हकको रुपमा मान्यता दिनुपर्दछ भन्ने सोचको विकास भएको छ । यस क्रममा संयुक्त राष्ट्र संघ, विश्व वैंक, अन्तर्राष्ट्रिय मूद्राकोष जस्ता विश्वव्यापी संगठन लगायत अमेरिकी राष्ट्रहरुको संगठन, युरोपियन समिति, अफ्रिकी यूनियन, आसियान, सार्कजस्ता संगठनहरु पनि अग्रपंक्तीमा लागिपरेका छन् । यी संगठनहरुले लगातार रुपमा सूचनाको हकको महत्वका सम्बन्धमा जोड दिँदै आएको पाइन्छ । संयुक्त राष्ट्रसंघको महासभाले सन् १९४६ मा प्रस्ताव नं. ५९(१) मार्फत सूचनाको हकलाई मौलिक हकको रुपमा राखिनु पर्दछ र यो हकलाई अन्य सबै मौलिक हकको कसीको रुपमा स्थापित गरिनुपर्दछ भनी उद्घोष गरेको पाइन्छ ।
सूचनाको हक एक प्रजातान्त्रिक संस्कार, सरकारमाथि जनताको विश्वास र वैधता कायम गर्ने विधि र कार्यकारीले आफ्नो कार्यको पुष्ट्याई गर्ने माध्यम हो । यसले सरकारको पक्षबाट हेर्दा तीनवटा कुराहरुको सुनिश्चिता प्रदान गर्दछ :
(क) पारदर्शिता र जवाफदेहिता, (ख) सहभागिता, (ग) सहकार्य ।
बुँदागत रुपमा सूचनाको हकको महत्वलाई निम्न अनुसार उल्लेख गर्न सकिन्छ :
अन्य हकको पूर्वाधार (foundation) हो ।
सार्वजनिक सेवा प्रवाहमा खुलापन र पारदर्शिता कायम हुने तथा पदाधिकारीहरु सेवाग्राहीप्रति जिम्मेवार, जवाफदेही तथा उत्तरदायी रहनुपर्ने भएकोले कार्ययोजना तथा कार्यतालिका अनुसार कार्य हुने ।
अनियमितता, ढिलासुस्ती हुन नपाउने ।
निर्माण कार्यमा जनसहभागिता र अपनत्व प्राप्त गर्न सघाउने ।
लगानीको वातावरण सिर्जना हुने ।
कालोबजारी, मूल्य बृद्धि, सिन्डिकेट प्रणाली र अनियमित आपूर्तिजस्ता समस्या समाधान गर्न सहज हुने ।
सरकारको खस्कदो जनविश्वास बढाउन सक्ने ।
असल नागरिक (Good citizen) निर्माणमा सघाउने ।
जनतालाई शासन प्रणालीका विभिन्न पक्षमा सहभागी हुन सहयोग गर्ने ।
विवेकशील निर्णय निर्माणमा सघाउने ।
हुने र नहुने (Haves ad Haves not) बीचको खाडल कम गर्ने ।
नागरिकलाई सम्मानित भएको महशुस गराउने ।
अन्तर्राष्ट्रिय स्तरमा गौरव र प्रतिष्ठा बढ्ने, सहयोग र समर्थन पाउने ।
सुशासनको प्रमुख कडी हो । सुशासनका मानक सिद्धान्तहरु कायम गराउन सक्षम हुने ।
सूचनाको हकको कार्यान्वयमा समस्याहरु सूचनाको हकको कार्यान्वयनमा देखिएका प्रमुख समस्याहरुलाई निम्न अनुसार प्रस्तुत गर्न सकिन्छ ।
गोप्यतावादी संस्कार र प्रचलन कायम छ । (कर्मचारी, मन्त्री, संवैधानिक पदाधिकारीले गोपनियताको शपथ लिनुपर्ने कानूनी प्रावधान छ जुन पारदर्शिताको सिद्धान्त विपरित छ । )
अभिलेख तथा भण्डारण राम्रो छैन । संस्थागत स्मरण (Institutional memory) कमजोर छ । नेपालको महत्वपूर्ण कागजातहरु जस्तो सुगौलि सन्धिकै नेपालको नक्साको आधिकारिकप्रति समेत नेपाल सरकारसँग नभएको सुनिन्छ ।
सूचनाको वर्गिकरण जटिल छ । सूचनाको वर्गीकरणको लागि ऐनले व्यवस्था गरेको समिति अवैज्ञानिक छ । उक्त समितिले केही वर्ष अघि वर्गीकरणमा गम्भिर गल्ती गरेको जस्तो :  सन्धि सम्झौतालाई गोप्य राख्नुपर्ने दस्तावेजमा राखेको । नेपाल सरकारले तोके बमोजिम documents गोप्य रहने भनी उल्लेख गरेको थियो ।
श्रोत साधनको अभाव छ ।
सूचना अधिकारी नतोकिने र तोकिए पनि उसैलाई सूचनामा पहुँच छैन ।
अशिक्षित तथा असचेत जनता छन् । अझै झण्डै एक तिहाई जनता निरक्षर भएको देशमा यसको कार्यान्वयन चुनौतिपूर्ण छ । यस्तो धरातलीय यथार्थता भएको देशमा ९० प्रतिशत भन्दा बढी निकायका सूचनाहरु web sote मा अंग्रेजी माध्यममा राख्ने गरेको पाइन्छ ।
प्राप्त सूचनाको दुरुपयोग हुने प्रवृत्ति छ ।
सक्षम जनशक्ति छैन ।
Support गर्ने पूर्वाधार कानून छैन जस्तो गोपनियताको हक सम्बन्धी कानून, सुरक्षा निकायसँग सम्वन्धित कानून, सूचनादाताको संरक्षण सम्बन्धी कानून आदि ।
राजनैतिक इच्छाशक्ति र प्रतिवद्धताको कमी छ ।
सञ्चार क्षेत्र खोज पत्रकारिता गर्न उत्सुक छैन ।
सूचनाको हकको प्रभावकारी कार्यान्वनका लागि सुझावहरु :
खुला र पारदर्शी कार्य शैली र संस्कारको स्थापना र विकास गर्ने । (कर्मचारी, मन्त्री, संवैधानिक पदाधिकारीले पद तथा गोपनियताको सपथ होइन पद तथा पारदर्शिताको शपथ लिनुपर्ने व्यवस्था गर्ने ।
अभिलेख तथा भण्डारणलाई व्यवस्थित गर्ने । यसको लागि अधिकभन्दा अधिक ICT को प्रयोग गर्ने ।
सूचनाको  वर्गीकरणलाई सरल बनाउने । विद्यमान सूचना वर्गीकरण समितिको सट्टामा अर्को समिति बनाउने ।
राष्ट्रिय सूचना आयोगलाई सुदृढीकरण गर्ने ।
सरकारी निकायका काम कारवाहीलाई खुला र पारदर्शी बनाउने ।
सूचनाको हकको प्रभावकारी कार्यान्वयनको लागि सरकारी तथा गैर सरकारी क्षेत्रले समन्वयात्मक ढंगले कार्य गर्ने ।
सार्वजनिक प्रशासन तथा व्यवस्थापनका नविन साधन तथा व्यवस्थापकीय शैलीको प्रयोग गर्ने ।
सूचनाको हकको कार्यान्वयनको लागि आवश्यक श्रोत साधनको व्यवस्था गर्ने ।
सम्बद्ध कर्मचारीलाई तालिम, प्रशिक्षण प्रदान गर्ने ।
नागरिक चेतना वृद्धि गर्न औपचारिक तथा अनौपचारिक नागरिक शिक्षा तथा सशक्तिकरणका अन्य विभिन्न कार्यक्रमहरु सञ्चालन गर्ने ।
support गर्ने पूर्वाधार कानून अविलम्ब निर्माण गर्ने ।
खोज पत्रकारितालाई प्रवर्द्धनगर्ने ।
","२० पुस २०७६, आइतबार"
https://gorkhapatraonline.com/news/62984,सूचना प्रविधिमा नेपालको पहुँच,"सूचनाप्रविधि क्षेत्रमा भएको विश्वव्यापी विकास र विस्तारसँगै नेपालमा पनि सूचना प्रविधिको प्रयोग व्यापक हुँदै गएको छ। विश्व च्याट जीपीटी ४ बिटा भर्सन चलाउँदै गर्दा आज नेपालमै बसेका तमाम नेपाली च्याट जीपीटी ३ चलाउन अभ्यस्त भइसकेको अवस्था छ । सूचनाप्रविधि प्रणालीमा प्रयोग गरिने उपकरण, अपरेटिङ सिस्टम, सफ्टवेयर, सूचनाप्रविधि प्रणाली, डाटाबेस, तथ्याङ्क भण्डारणमा संसारभर प्रयोग गरिने अत्याधुनिक प्रविधिको पहुँचमा हामी बराबर वा वरपर रहेका छौँ।
सक्छन् ? राज्यले तत्काल सेनालाई नै साइबर डिफेन्समा प्रयोग गर्नुपर्ने वा कुनै स्वतन्त्र विज्ञ संयन्त्र हुनुपर्नेमा सायदै
फरक मत आउला।
","१९ वैशाख २०८०, मङ्गलबार"
https://gorkhapatraonline.com/news/62988,"सूचना, सञ्चार प्रविधिको विकासलाई उच्च प्राथमिकतामा राखेका छौँ : मन्त्री शर्मा","‘सुरक्षित सूचना प्रविधि, सुशासन र समृद्धि’ भन्ने मूल नाराका साथ आज राष्ट्रिय सूचना तथा सञ्चार प्रविधि दिवस (आइसिटी डे) मनाइँदैछ । हरेक वर्षको मे २ मा आइसिटी डे मनाइँदै आएकामा नेपालमा निजी र सरकारी तवरबाट यो दिवस मनाइँदै आएको छ । २०७४ जेठ १९ गते बसेको मन्त्रिपरिषद्बाट निर्णय भएअनुसार प्रत्येक वर्ष मे २ मा राष्ट्रिय सूचना तथा सञ्चार प्रविधि दिवस मनाउन थालिएको हो । सुशासन, दिगो विकास एवं गरिबी न्यूनीकरणका लक्ष्य हासिल गर्ने उद्देश्य प्राप्तिका लागि यस दिवसको सान्दर्भिकता अझ बढिरहेको छ ।
सञ्चार तथा सूचना प्रविधिले विश्वलाई नै एउटा गाउँका रूपमा परिणत मात्र गरिदिएको छैन, मानव जीवनलाई सहज, सरल र समृद्ध बनाउन महत्वपूर्ण भूमिका निर्वाह गरेको छ । प्रविधिको उपयोगलाई बढी विश्वसनीय, सुरक्षित र पहुँचयोग्य बनाएर आम नागरिकलाई विद्युतीय माध्यमबाट सरल, सहज, सुलभ तथा विश्वसनीयरूपमा सेवा उपलब्ध गराउनुपर्ने आवश्यकता रहेको छ । सूचना तथा सञ्चार प्रविधिको बढ्दो प्रयोगसँगै यसलाई व्यवस्थित गर्न वर्तमान सरकारले नीतिगत एवं विभिन्न कार्यक्रमहरूको कार्यान्वयनमा जोड दिएको छ । सूचना प्रविधिको क्षेत्रमा लगानीको वातावरण सुधार गर्न, ज्ञानमा आधारित समाज तथा डिजिटल साक्षरतामा जोड दिइएको सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले बताउनुभएको छ । प्रस्तुत छ, राष्ट्रिय सूचना तथा सञ्चार प्रविधि दिवसका अवसरमा उहाँसँग राससका आलेख प्रमुख कृष्ण अधिकारी र समाचारदाता अशोक घिमिरेले गर्नुभएको कुराकानीको सम्पादित अंश ः
आज हामी सूचना प्रविधि दिवस मनाउन गइरहेका छौँ । यस अवसरमा सबैलाई शुभकामना दिन चाहन्छु । सूचना प्रविधिको क्षेत्रलाई उच्च प्राथमिकतामा राखेर त्यसको विकास र समृद्धिका विषयलाई सँगसँगै अगाडि बढाएका छौँ । पछिल्लो समयमा सूचना र प्रविधि आधारभूत आवश्यकता बन्न पुगेको छ । कुनै समय विलासी लाग्ने यो विषय आजको दिनमा आइपुग्दा आधारभूत आवश्यकता महत्वको बनेको छ । खासगरेर कोभिड महामारीपछि हाम्रो देशमा पनि सूचना प्रविधिको बहुआयामिक प्रयोग बढेको छ । त्यसकारणले गर्दा सूचना प्रविधिलाई सम्पूर्ण राष्ट्रले महत्वका साथ हेर्नुपर्छ भन्नेमा नीतिगतरूपमा आउँदो नीति कार्यक्रम र बजेटमा यस विषयमा केही व्यवस्था गरिनेछ ।
सूचना र प्रविधिका क्षेत्रलाई हिजो अलि फरक ढङ्गबाट सोचियो । सुर्तीजन्य पदार्थ र मदिराको कर र सूचना प्रविधिसँग सम्बन्धित सामग्री खरिद गर्ने करको दर एउटै रहेको छ । विगतमा राज्यको आँखाले सूचना र प्रविधिलाई आधारभूत आवश्यकताको दृष्टिकोणबाट हेर्न सकेनछौँ । यसलाई मिलाउनुपर्ने देखिएको छ । आउँदो नीति कार्यक्रम बजेटमा पनि यी विषयलाई प्राथमिकताका साथ लैजानुपर्छ भनेर छलफल गरिरहेका छौँ । सूचना प्रविधिसँग सम्बन्धित आवश्यक ऐन, कानुन छैनन्, ती ऐन, कानुनलाई बदलिँदो परिस्थितिअनुसार अगाडि बढाउनुपर्छ । सूचना प्रविधिको क्षेत्रमा कानुनी व्यवस्था गर्नुपर्छ भनेर हामीले सोहीअनुसार काम गरिरहेका छौँ । त्यसैले अहिले मन्त्रालय सूचना प्रविधि ऐनको तयारी गरिरहेको छ । दूरसञ्चार क्षेत्रसँग सम्बन्धित विधेयकहरू तयारीका क्रममा छौँ ।
सूचना प्रविधिको क्षेत्रमा ठूलो सम्भावना रहेको छ । सूचना र प्रविधिको हरेक क्षेत्रमा प्रयोग गर्नुपर्ने हो । हामीले त्यसरी सबै क्षेत्रमा सूचना प्रविधिको प्रयोग गर्न सकेका छैनौँ । पहुँच पनि वृद्धि गर्न सकेका छैनौँ । आम जनताको पहुँचमा पु¥याउन सकेका छैनौँ । हाम्रासामु पहिलो चुनौती यो नै रहेको छ । अर्को कुरा सूचना र प्रविधिसँग सम्बन्धित जनशक्ति निर्माण गर्ने र जनशक्तिलाई देशमा राख्ने खालको नीतिगत व्यवस्था हामीले गर्न सकेका छैनौँ । ती जनशक्ति ‘आउट सोर्सिङ’ गरेर ल्याउनुपर्ने अवस्था छ । हामीले देशमा दक्ष जनशक्ति उत्पादन गर्न नसकिरहेको अवस्था छ । अर्कातर्फ उत्पादित जनशक्तिलाई यहीँ राख्ने र उनीहरूको क्षमताको सदुपयोग गर्न नसकिएको महसुस भइरहेको छ । सूचना प्रविधिको क्षेत्रमा धेरै संरचनामा दोहोरोपन रहेको छ । संरचना विभिन्न बनेका छन्, तर कामको प्रकृति सबैको उस्तै प्रकारको छ । त्यसकारण संरचनागतरूपमा पनि यसलाई एकीकृत गर्नुपर्ने छ । देशमा प्राविधिक जनशक्ति उत्पादन गर्ने, उत्पादित जनशक्तिलाई सूचना प्रविधि क्षेत्रको विकास र समृद्धिमा अगाडि बढाउने विषयलाई अगाडि बढाउनुपर्ने चुनौती रहेछ ।
सूचना प्रविधिको क्षेत्रमा लगानी ग¥यो भने यस क्षेत्रले धेरै नै राजस्व दिने सम्भावना छ । देशको विकासमा यो क्षेत्र धेरै नै महत्वपूर्ण हो । महत्वपूर्ण हुँदाहुँदै पनि नीतिगत, कानुनी र बजेटको व्यवस्थाका कारणले गर्दा अहिले पनि सूचना प्रविधिको क्षेत्रमा अर्बौँ मुद्रा विदेश पठाइरहनुपर्ने चुनौती छ । यस क्षेत्रको विकास गर्ने र कम्तीमा पनि देशभित्रै ती कामहरू गर्न सक्ने अवस्था बनाउने हो भने राजस्वमा उल्लेख्य वृद्धि हुनसक्छ । यो राष्ट्रियताको हिसाबले पनि महत्वपूर्ण छ । सूचना प्रविधिसँग सम्बन्धित काम विदेशबाट गराउँदा हाम्रा तथ्याङ्कहरूको सुरक्षामाथि पनि प्रश्न उठेको छ । तथ्याङ्कको सुरक्षा गर्दै काम गर्नुपर्ने चुनौती पनि छ । साइबर अपराध नियन्त्रण, साइबर सुरक्षा र सरकारी डाटा सेन्टरको सुरक्षा अति संवेदनशील विषय भएकाले यसको सुरक्षामा विशेष ध्यान दिनुपर्ने भएको छ । यसका निम्ति समग्र नीतिगत, कानुनी, बजेट र कार्यक्रम, निर्णय, निर्देशिका, नियमावली सबै कुरामा यी विषयलाई विशेष ध्यान दिन जरुरी छ ।
आजको युग सूचना तथा सञ्चार प्रविधिको युग हो । त्यसैले आधुनिक युगको मागअनुसार हरेक क्षेत्रलाई सूचना तथा सञ्चार प्रविधिसँग जोड्दै मुलुकलाई समृद्धिको यात्रामा लैजान आवश्यक छ । ‘समृद्धिको आठ स्तम्भ भनेर डिजिटल फ्रेमवर्कलाई मानेका छौँ । कृषि, स्वास्थ्य, शिक्षा, ऊर्जा, दूरसञ्चार क्षेत्रको सुधार भनेर छुट्याइएको छ । यी क्षेत्रमा काम गर्न बजेटको व्यवस्था छ । तर अहिलेसम्म व्यवस्थित ढङ्गले काम अगाडि बढ्न सकेको रहेनछ । यो कामका लागि एउटा मात्र मन्त्रालयले गरेर हुँदो रहेनछ । धेरै मन्त्रालय जोडिएको छ । यसका निम्ति फ्रेमवर्कको संरचना बनेको छ, त्यसको नियमित ढङ्गले बैठक बस्न सकिरहेको छैन । प्रधानमन्त्रीको नेतृत्वमा, मुख्यसचिवको नेतृत्वमा र सञ्चार मन्त्रालयका सचिवको नेतृत्वमा विभिन्न संरचना बनेका छन् । ती सबै संरचनाको बैठक बसाल्नेमा हामी प्रयासरत छौँ । बैठक बसेर फ्रेमवर्कको कार्यक्रमलाई अगाडि बढाउनुपर्छ भनेर कार्यक्रमको ‘ब्रेक डाउन’ गर्ने, बजेट छुट्याउने, विश्व बैंकलगायत विभिन्न विकास साझेदारसँग छलफल गरेर प्रभावकारी कार्यान्वयन गर्ने भन्ने विषयलाई पनि हामीले सोचिरहेका छौँ । यो कार्यक्रम धेरै नै आवश्यक र राम्रो पनि छ । टेलिमेडिसिन, स्मार्ट विद्यालय, स्मार्ट कृषिका विषय यसमा आउन सक्छन् । यसकारण अन्तर मन्त्रालयगत छलफल चलाउन खोज्दैछौँ । यसलाई व्यवस्थित ढङ्गबाट लैजाने विषयमा प्रधानमन्त्रीसँग पनि छलफल र कुराकानी भइरहको छ । सरकारले ‘डिजिटल नेपाल फ्रेमवर्क’ को कार्यक्रमलाई प्रभावकारिताका साथ अघि बढाउने कामलाई तीव्रता दिएको छ ।
विगतदेखि नै नीति कार्यक्रममा सूचना प्रविधिको विषय समेटिएको छ । ‘डिजिटल डिभाइड’ कम गर्ने नीति सरकारको छ । पहँच हुने र नहुनेबीचको दूरी कम गर्ने अहम् विषय छ । सरकारले नै पहुँच
इदिएर तथा सम्बन्धित व्यक्तिले डिभाइस प्रयोग गरेर पहुँचमा पुग्ने भन्ने कुरा छ । राज्यले सबैतिर सूचना प्रविधिको पहुँच पु¥याउनुपर्छ । कतिपय सन्दर्भमा यो व्यापार मात्र पनि होइन, सामाजिक उत्तरदायित्वअन्तर्गत दूरदराजका ठाउँमा सूचना प्रविधिको सेवा पुर्याउँदा व्यापारिक लाभ त हुँदैन तर त्यो जनसेवा हुन्छ । त्यसकारण जनसेवाका निम्ति पनि गर्नुपर्ने हुन्छ । हामीले तीव्रताका साथ यसलाई अगाडि बढाउने र निकट भविष्यमा सबै गाउँपालिकामा पुर्याउने गरी सोच्दैछौँ । कहिले कानुनी अड्चनका विषय, कहिले प्राविधिक विषय आउँछन् । अहिले गण्डकी र लुम्बिनीमा युटिएलले अप्टिकल फाइबरको काम लिएको थियो । काम पनि भएको छैन, अदालतमा मुद्दा छ । फैसला छिटो हुँदैन । यी कारणले पनि डिजिटल डिभाइड कम गर्ने सरकारको नीतिमा बाधा सिर्जना गरेको छ । न्यायालयसँग समन्वय गरेर, सेवाप्रदायक संस्थालाई दूरदराजका ठाउँमा केन्द्रित गराएर भए पनि डिजिटल डिभाइड कम गर्ने नीतिमा छौँ । त्यसका निम्ति आउँदो नीति कार्यक्रम र बजेटमा ध्यान दिन्छौँ ।
सूचना प्रविधिसँग सम्बन्धित कानुन छिटोभन्दा छिटो निर्माण गर्नुपर्ने छ । कानुनले नचिन्ने काम हामी गर्न सक्दैनौँ । साइबर सुरक्षा, अनलाइन मिडिया, सामाजिक सञ्जाललगायत विकसित सबै प्रविधिको यहाँ प्रयोग भइरहेको छ । तर त्यसलाई नियमन गर्ने, करको दायरामा ल्याउने काम समयमा गर्न नसक्दा सूचना प्रविधिको भरमग्दुर प्रयोग र दुरुपयोग भइरहेको छ । यी विषयमा सबैभन्दा पहिला कानुन बनाउन जरुरी छ । सूचना प्रविधि क्षेत्रसँग सम्बन्धित दक्ष जनशक्ति हामीसँग छैन । भएका दक्ष जनशक्तिलाई सरकारी सेवालगायतमा आकर्षण गर्नेलगायत विषय प्राथमिकतामा पर्नुपर्छ । सूचना प्रविधि क्षेत्रका कर्मचारीलाई समयानुकूल तालिमको व्यवस्था छैन । यस क्षेत्रका प्राविधिकलाई तालिम दिने प्रशिक्षण प्रतिष्ठान निर्माण गरेर सरकारी सेवामा प्रवेश गरेकालाई निरन्तर तालिम दिनुपर्छ । प्रविधिको क्षेत्र दिनप्रतिदिन विकसित भइरहेको छ । अहिले पढेर आएको व्यक्ति अर्को साल ‘अपडेट’ हुनैपर्छ । किनभने प्रविधिका क्षेत्रमा धेरै नयाँ विकास भइरहेका हुन्छन् । निरन्तर क्षमता अभिवृद्धिका कार्यक्रम, जनशक्ति उत्पादन गर्नुपर्ने विषय छ । बलिया संरचना छैनन्, छरिएर रहेका संरचनामात्र छन् । छरिएको संरचनालाई ‘मर्ज’ गरेर बलियो बनाउनुपर्ने आवश्यकता छ ।
नेपालमा सूचना प्रविधि विकासको उच्च सम्भावना छ । सूचना प्रविधिको प्रयोग गर्न सक्यो भने यसले मुलुकको कुल गार्हथ्य उत्पादनमा उल्लेखनीय योगदान गर्न सक्छ । सेक्युरिटी प्रिन्टिङको कामका लागि जति मुद्रा विदेश पठाइरहेका छौँ, त्यो सबै यही रोक्न सकिन्छ । नोट छाप्न सकिने अवस्था रह्यो भने अर्बाैँ रकम जम्मा हुन्छ । नेपाललाई सूचना प्रविधिको ‘हब’ बनाउन एकपटक लगानी बढाएर जानुपर्छ ।
इन्टरनेट सस्तो र गुणस्तरीय हुनुपर्छ । व्याण्डविथ विदेशबाट किनेर ल्याउनुपर्दा महँगो भएको अवस्था छ । समुद्रसम्म नेपालको आफ्नै अप्टिकल फाइबर बिछ्याउन सक्ने हो भने इन्टरनेटको शुल्क धेरै नै कम हुनसक्छ । थोरै सेवा दिएर धेरै शुल्क लिनेभन्दा पनि धेरै सेवा दिएर कम शुल्क लिँदा सेवा प्रदायकलाई पनि फाइदा नै हुन्छ । इन्टरनेटलाई सुलभ बनाउनुपर्छ भन्ने विषयमा छलफल भइरहेको छ । इन्टरनेट सस्तो बनाउन नीतिगत, कानुनी र व्यवहारिकरूपमा छलफल गरिरहेका छौँ ।
अब हामीले आर्टिफिसियल इन्टेलिजेन्सका बारेमा पनि सोच्नुपर्ने बेला आएको छ । यद्यपि हाम्रो देशको सन्दर्भमा त्यो भन्दा अगाडि धेरै काम गर्न बाँकी छ । दक्ष जनशक्ति उत्पादन गर्ने चुनौती छ । दक्ष जनशक्तिको उत्पादन, क्षमता अभिवृद्धि गर्दै गएर एआई प्रविधिमा पनि पुग्नुपर्ने छ । त्यसका बारेमा छलफल नै नभएको होइन, तर अहिले नै कार्यान्वयनको तहमा जाने गरेर सोचिरहेका छैनौँ ।
","१९ वैशाख २०८०, मङ्गलबार"
https://gorkhapatraonline.com/news/93712,सूचना प्रविधिमा नयाँ आयाम,"प्रधानमन्त्री पुष्पकमल दाहाल ‘प्रचण्ड’ को नेतृत्वमा गठन भएको लोकतान्त्रिक वाम गठबन्धनको वर्तमान सरकारले आफ्नो कार्यकालको एकवर्षे समयावधि पूरा गरिसकेको छ । नेपाल कम्युनिस्ट पार्टी (माओवादी केन्द्र) का अध्यक्ष तथा संसदीय दलका नेता
‘प्रचण्ड’ २०७९ पुस १० गते प्रधानमन्त्रीमा नियुक्त हुनुभएको थियो । विभिन्न चरणमा पूर्णता पाएको मन्त्रीपरिषद्मा सञ्चार तथा सूचना प्रविधि मन्त्रालयको जिम्मेवारी सम्हाल्ने गरी नेपाल कम्युनिस्ट पार्टी (माओवादी केन्द्र) की नेतृ रेखा शर्मा २०७९ माघ ३ गते मन्त्री नियुक्त हुनुभएको हो । यसै सन्दर्भमा आफ्नो कार्यकालको एकवर्षे समीक्षा एवं उपलब्धिका सम्बन्धमा उहाँले गत माघ ४ गते वर्तमान सरकारले गरेका उपलब्धिमूलक कार्य र खास गरी सञ्चार तथा सूचना प्रविधि मन्त्रालयमार्फत भए गरेका कार्यको विस्तृत समीक्षा प्रस्तुत गर्नुभएको छ ।
","८ माघ २०८०, सोमबार"
https://gorkhapatraonline.com/news/104466,आम जनतामा सूचना प्रविधिको पहुँच विस्तार आवश्यक : मन्त्री शर्मा,,"७ वैशाख २०८१, शुक्रबार"
https://gorkhapatraonline.com/news/73294,सूचना प्रविधि निर्यात,"मुलुकको काया बदल्नका लागि श्रमशक्तिको पूर्ण परिचालन आवश्यक रहेको नेपालले नीतिगत रूपमै आफ्नो श्रमशक्ति निर्यात गरिरहेको छ । आन्तरिक आवश्यकता नपरेर वा बढी भएर युवा जनशक्ति निर्यात गरिरहेको होइन, रोजगारी सिर्जना गर्न, गराउन नसकेर हो । विप्रेषणका रूपमा वैदेशिक मुद्रा आर्जनको सजिलो उपाय बनेको छ श्रमिक निर्यात । अझ राज्यलाई युवा दबाबको सामना गर्न नपर्ने उपाय पनि भएको छ यो प्रक्रिया तर यसको दीर्घकालीन नकारात्मक परिणाम अकल्पनीय हुन सक्छ । अब मुलुकको श्रमिक मात्र निर्यात गर्ने देशको पहिचान बदलेर सेवा निर्यात गर्ने देशको रूपमा स्थापित गरिनु खाँचो पर्दो छ । जनशक्तिलाई स्वदेशमै अडाएर सेवा मात्र निर्यात गर्ने उपाय छ – सूचना प्रविधि । घरमै बसेर सूचना प्रविधिमार्फत सेवा निर्यात गरी नेपाली युवा जनशक्तिले कुल गार्हस्थ उत्पादनमा १.४ प्रतिशत योगदान पु¥याएको तथ्याङ्कले नीति निर्माताका लागि सोच र योजना बदल्न प्रेरित गर्छ ।
सर्वाङ्गीण विकास अध्ययन संस्था (आइआइडिएस) ले सार्वजनिक गरेको नेपालमा सूचना प्रविधिको समग्र अवस्था र सेवा निर्यातसम्बन्धी अध्ययन प्रतिवेदनका अनुसार सन् २०२२ सम्म १०६ वटा कम्पनी र ६६ हजार ५०९ जना फ्रिलान्सर (स्वतन्त्र) व्यक्तिले नेपालमैँ बसेर सूचना प्रविधि सेवा निर्यात गरिरहेका छन् । उनीहरूले ५१५ मिलियन अमेरिकी डलर बराबरको सेवा निर्यात गरेका छन् र यसबाट विदेशी मुद्रा सञ्चितिमा साढे पाँच प्रतिशत योगदान पुगेको छ । सूचना प्रविधिको सेवा निर्यात गर्ने जनशक्तिमध्ये ८३.५ प्रतिशत २० देखि २९ वर्ष उमेर समूहका युवा सक्रिय छन् । नेपाली युवा विदेशी भूमिमा निचोरिन पठाइने ‘वस्तु’ मात्र होइनन्, विश्व बजारको प्रवृत्ति बुझेर उचित शिक्षा दिलाइयो भने स्वदेशमैँ बसेर तिनले स्वाभिमानपूर्वक आफू र राष्ट्रको समग्र विकासमा योगदान पु¥याउन सक्छन् भन्ने पुष्टि भएको छ ।
सूचना प्रविधिको सामान्य ज्ञान भएका युवा वैदेशिक रोजगारीका नाममा विदेश लगी दाससरह यातनासहित काम गराइने नयाँ स्वरूपको जनशक्ति बेचबिखनका घटना हुन थालेका छन् । साइबर दासका रूपमा युवकयुवतीको समेत तस्करी गर्ने गिरोहहरू सक्रिय देखिन थालेका छन् । यस्तो विकृति श्रमिकको निर्वाध निर्यात प्रोत्साहनका कारण पनि मौलाएको हो । यस्तो अवस्थामा हजारौँ युवा नेपालीले घरमैँ बसी सूचना प्रविधिमा ‘बिजनेस प्रोसेस आउट सोर्सिङ,’ ‘सफ्टवेयर प्रोग्रामिङ,’ ‘क्लाउड कम्प्युटिङ’ जस्ता सेवा निर्यात गर्नु उत्साहप्रद छ । उनीहरूका लागि कम्प्युटर र इन्टरनेट नै आयआर्जनका माध्यम बनेका छन् । वेभपेज विकास, डिजाइन, डिजिटल मार्केटिङ, डाटा साइन्स आदि काम गरी त्यो सेवा प्रवाह गर्छन् । सरकारले अब सूचना प्रविधिका सेवा प्रवाह र लगानीलाई प्रोत्साहन दिनै पर्दछ । यसरी विदेशी मुद्रा आर्जन गर्ने व्यक्तिलाई विदेशी मुद्रामा प्राप्त गरेको आयमा लाग्ने करमा ५० प्रतिशत छुट दिने व्यवस्था मिलाइएको पनि छ । यसले देशभित्रै बसेर विभिन्न देशको काम गरी विदेशी मुद्रा आर्जन गर्ने सूचना प्रविधि क्षेत्रका जनशक्तिलाई प्रोत्साहित गर्ने र डिजिटल अर्थतन्त्र निर्माणमा महत्वपूर्ण योगदान गर्ने नै छ ।
नेपाल सरकारले ‘आधुनिक जीवनको आधार : सूचना प्रविधि र सरकार’ भन्ने मूल नाराका साथ सूचना तथा सञ्चार प्रविधि क्षेत्रको विकासलाई प्राथमिकतामा राखेको छ । सरकारको कुल पुँजीगत बजेटको न्यूनतम एक प्रतिशत रकम अनुसन्धान, नवप्रवर्तन र आविष्कारमा खर्च गर्ने नीति पनि छ । सूचना प्रविधि र नवप्रवर्तनमा आधारित उद्योगका लागि लचिलो श्रम नीति अवलम्बन गर्नेलगायत व्यवस्था यो वर्षदेखि सुरु गरिएको छ । अब विश्व बजारमा माग भइरहेको र हुन सक्ने जनशक्ति मागको विश्लेषण गरी त्यस्ता विषयमा नेपालमैँ सहज र गुणस्तरीय अध्ययन व्यवस्था आवश्यक छ ।
सूचना प्रविधिको विकास र प्रयोगलाई राष्ट्रिय महत्वको क्षेत्रको रूपमा स्थापित गर्न ढिलाइ भएमा मुलुकको डिजिटल अर्थतन्त्रसँगै समग्र विकासमा अझै ढिलाइ हुन्छ । विदेशी मुद्रा आर्जनको प्राथमिक क्षेत्र हुन सक्ने सूचना प्रविधिमा छिमेकी भारत र चीनले गरिरहेको दु्रततर विकासबाट पनि लाभ लिन ढिलाइ गरिनु हुँदैन । अब सूचना प्रविधि नेपालका लागि आन्तरिक रोजगारी सिर्जनाको विषय मात्र नभएर विदेशी मुद्रा आर्जनको भरपर्दो स्रोतका रूपमा विकास हुन सक्छ । डिजिटल नेपालको परिकल्पना गरिएकै छ, सूचना प्रविधि विकास र सेवा निर्यात सहज बनाउने नीति लिइनु पर्छ ।
","१७ साउन २०८०, बुधबार"
https://www.nayapatrikadaily.com/news-details/12504/2019-04-28,Title not found,,Date not found
https://www.nayapatrikadaily.com/news-details/134500/2024-02-11,सूचना प्रविधि क्षेत्रका खरिद भ्रष्टाचार संवेदनशील देखिएको भन्दै अख्तियारले दियो १० बुँदे सुझाव,"सूचना प्रविधि क्षेत्रसँग सम्बन्धित वस्तु तथा सेवा खरिदका कार्य भ्रष्टाचार संवेदनशील देखिएको भन्दै अख्तियार दुरुपयोग अनुसन्धान आयोगले १० बुँदे सुझाव जारी गरेको छ।
सञ्चार तथा सूचना प्रविधिमा निहित प्रविधिको क्लिष्टता र सार्वजनिक क्षेत्रमा रहेको यसप्रतिको अनभिज्ञताको अनुचित प्रयोग गरी गम्भीर प्रकृतिका भ्रष्टाचारजन्य कार्य हुन सक्ने देखिएको अख्तियारको ठहर छ।
मुलुकको सीमित स्रोत-साधनको मितव्ययी एवं समुचित परिचालन गरी यस्ता प्रविधिको सदुपयोगबाट राष्ट्रले अधिकतम लाभ हासिल गर्न वाञ्छनीय देखिएको भन्दै अख्तियारले निर्देशनात्मक शैलीमा सुझाव जारी गरेको हो। आयोगमा प्राप्त उजुरीहरूको छानबिन र अनुसन्धानको सिलसिलामा पहिल्याइएका सवाल तथा प्राप्त तथ्यहरूसमेतको विश्लेषणको आधारमा अख्तियार दुरुपयोग अनुसन्धान आयोग ऐन, २०४८ को दफा २८ (१) (ख)को व्यवस्थाबमोजिम सुझाव जारी गरेको अख्तियारले जनाएको छ।
सुझाव कार्यान्वयनका लागि प्रधानमन्त्री तथा मन्त्रिपरिषद्को कार्यालयमार्फत सबै संघीय मन्त्रालय, निकाय, कार्यालयहरू, प्रदेश मन्त्रालय-कार्यालय तथा स्थानीय तहहरूमा लेखी पठाउन आयोगबाट निर्णय भएको विज्ञप्तिमा उल्लेख छ।
सूचना प्रविधिसम्बन्धी प्रणालीको आवश्यकताको विश्लेषण, प्रणालीको डिजाइन, विस्तृत परियोजना प्रतिवेदन, लागत अनुमान, योजना कार्यान्वयन तथा मर्मत सम्भार एवं सञ्चालनसम्बन्धी कार्यमा एकरूपता ल्याउन सञ्चार तथा सूचना प्रविधि मन्त्रालयअन्तर्गतको कुनै एक निकायलाई सूचना प्रविधि प्रणाली, हार्डवेयर तथा सफ्टवेयरहरूको स्पेसिफिकेसन एवं लागत अनुमान आदिको बारेमा एउटा राष्ट्रिय मापदण्ड तयार गरी लागू गर्ने जिम्मेवारी दिने र मापदण्डलाई नियमित रूपमा अद्यावधिक गर्न सुझाव दिएको छ।
त्यस्तै, खरिद कार्य गर्नुपूर्व खरिद गर्न लागेको सूचना प्रविधि प्रणालीको आवश्यकताको विश्लेषण गरी गरिएको मापदण्डको आधारमा प्रणालीको डिजाइन, विस्तृत परियोजना प्रतिवेदन, स्रोतको सुनिश्चितता, लागत अनुमान, आयोजना कार्यान्वयन, आयोजना हस्तान्तरण, आन्तरिक जनशक्तिको परिचालन, आयोजनबाट प्राप्त हुने अपेक्षित लाभको अनुमान, मर्मत सम्भार तथा सञ्चालन आदि सम्बन्धमा पूर्ण तयारी गर्न पनि अख्तियारले भनेको छ।
सूचना प्रविधि प्रणालीमा प्रयोग हुने हार्डवेयर एवं सफ्टवेयर र सफ्टवेयर लाइसेन्सको खरिदमा अद्यावधिक गरिएको मापदण्डको प्रयोग गर्न सुझावमा भनिएको छ। त्यस्तै, खरिद गर्न लागिएको सिस्टम सफ्टवेर, एप्लिकेसन सफ्टवेर र अप्रेसन मेन्टिनेन्स सर्भिस तथा प्रणालीमा प्रविष्ट गरिएको कार्यालयको कारोबारसम्बन्धी डाटाको सही, पूर्ण, भरपर्दो र विश्वसनीय हस्तान्तरण गरी नियमित कारोबारबाट प्राप्त तथ्यांकको समुचित भण्डारण गर्ने व्यवस्था मिलाउने तथा यस्तो कार्य गर्दा आवश्यक पर्ने महत्त्वपूर्ण सामग्रीहरूको समुचित अभिलेखीकरणसमेत गर्न अख्तियारले भनेको छ।
एप्लिकेसन सफ्टवेयर खरिद गर्दा त्यसको इन्स्टलेसन प्लेटफर्म, डाटाबेस म्यानेजमेन्ट सिस्टम, डिजाइन फ्रेमवर्क, डेभलपमेन्ट टुल्स, सेक्युरिटी सिस्टम, युजर डाटा, डाटा भोल्युम, लाइसेन्स कन्डिसन, ब्याकअप रिस्टोर, सर्भिस वारेन्टी, सपोर्ट र मेन्टिनेन्ससम्बन्धी अध्ययन गरी आवश्यक विशेषता र मापदण्डसमेत यकिन गर्न भनिएको छ।
सूचना प्रविधि प्रणालीको विकास, अपडेट, सपोर्टलगायतका कार्यहरू आन्तरिक जनशक्तिबाट हुने गरी संगठन संरचना तथा जनशक्ति विकास गर्ने, आफैँले कम्प्युटर सफ्टवेयरको विकास गर्दा सफ्टवेयर विकास प्रक्रियाअनुसारका सम्पूर्ण चरणहरूको निर्क्यौल गरी सफ्टवेयर विकास आयोजना तयार पार्ने तथा यस्तो आयोजना लागू गर्दा आयोजनाको निश्चित चरणहरूका लागि मात्र परामर्श सेवा खरिद गर्न सक्ने व्यवस्था गर्न पनि अख्तियारले सुझावमा भनेको छ।
सञ्चार तथा सूचना प्रविधि प्रणाली खरिद कार्यको जडानपश्चात् आंशिक भुक्तानी गर्दा अस्थायी स्वीकृति परीक्षण सम्पन्न गर्नुपर्ने र पूर्ण भुक्तानी गर्दा प्रणालीको निश्चित अवधिको व्यापारिक कारोबारको सञ्चालनपश्चात् अन्तिम स्वीकृति परीक्षण सम्पन्न गर्नुपर्ने व्यवस्था अनिवार्य गर्ने तथा यस्तो परिक्षण कार्यको पूर्ण अभिलेखीकरण गर्नुपर्ने पनि सुझावमा उल्लेख छ।
सञ्चार तथा सूचना प्रविधि प्रणालीको सञ्चालनका लागि कार्यालयस्तरमा नै स्ट्यान्डर्ड अपरेटिङ प्रोसिडरसम्बन्धी आवश्यक कार्यविधि र निर्देशिका बनाई लागू गर्न अख्तियारले भनेको छ। नागरिकको सेवा प्रवाहसँग सरोकार राख्ने सञ्चार तथा सूचना प्रविधि प्रणाली सञ्चालन गर्ने हरेक सार्वजनिक निकायले यस्तो प्रविधि प्रयोग गर्ने प्रत्येक कर्मचारीको कार्य विवरण, भूमिका, जिम्मेवारी र उत्तरदायित्व स्पष्ट हुने गरी प्रोफाइलिङ गरी काममा लगाउनुपर्ने आवश्यकता पनि अख्तियारले औँल्याएको छ।
साबिक कार्यालयवाट अन्यत्र सरुवा भई जाने अवस्थामा सरुवा हुने कर्मचारीले सम्पूर्ण भौतिक तथा अभौतिक सम्पत्तिको बरबुझारथ एवं प्रणाली सञ्चालनसम्बन्धी आवश्यक ज्ञान तथा सीप हस्तान्तरण हुने अवस्थाको सुनिश्चित गर्न पनि अख्तियारले भनेको छ।
सञ्चार तथा सूचना प्रविधि प्रणालीमा आधारित सेवा प्रवाह गर्दा सूचना प्रविधि प्रणालीको मुख्य सञ्जाल एवं नागरिकका महत्त्वपूर्ण वैयक्तिक विवरण भण्डारण भएको प्रणालीसम्मको पहुँच आन्तरिक जनशक्तिको मात्र हुने गरी व्यवस्था गर्ने, आउटसोर्समार्फत कार्य गर्दा आउट सोर्सिङ गरिएका कर्मचारीको मुख्य सञ्जाल र प्रणालीभन्दा बाहिरै राख्ने गरी मापदण्ड बनाई लागू गर्ने तथा प्रणालीमा पहुँच भएका सबै प्रयोगकर्ताको अडिट ट्रायलको व्यवस्था गर्न पनि भनिएको छ।
सूचना प्रविधिमा आधारित रहेर अत्यावश्यक एवं राष्ट्रिय महत्वका सेवाहरू प्रदान गर्ने सार्वजनिक निकायहरूले आवधिक रूपमा सञ्चार तथा सूचना प्रविधि प्रणालीको आन्तरिक तथा तेस्रो पक्षीय परीक्षण गरी सिफारिस गरिएका सुझावहरूको समुचित कार्यान्वयन गर्न पनि अख्तियारले सुझावमा भनेको छ।
",२o८१ जेठ  ५ शनिबार १९:o४:oo
https://www.nayapatrikadaily.com/news-details/77893/2022-01-04,सूचना प्रविधिमा दुर्गमका स्थानीय तह उत्कृष्ट,"स्थानीय तहले उपलब्ध गराएका आधारमा यो नतिजा देखिएको हो : सुशीला अर्याल उपसचिव, संघीय मामिला मन्त्रालय
सूचना प्रविधिको पहुँच र प्रयोगमा सुगमभन्दा दुर्गमका स्थानीय तह उत्कृष्ट रहेको पाइएको छ । सात सय ५३ मध्ये चार सय ३४ स्थानीय तहबाट प्राप्त विवरण विश्लेषण गर्दा रुकुम पश्चिमको चौरजहारी नगरपालिका पहिलो बनेको हो ।
स्थानीय तहमा सूचना प्रविधि पूर्वाधारको अवस्था, दक्ष एवं तालिमप्राप्त जनशक्तिको उपलब्धता एवं सेवा प्रवाहमा सूचना प्रविधिको प्रयोग अवस्थालगायत सात विषय समेटिएको ‘स्थानीय तहमा विद्युतीय शासन अवस्थाको लेखाजोखा’ मूल्यांकनमा पश्चिम रुकुम, अछाम, सल्यान, धादिङ, सिराहालगायतका स्थानीय तह उत्कृष्ट १५ मा परेका छन् । उत्कृष्ट १५ मा आठ नगरपालिका, तीन गाउँपालिका, तीन उपमहानगरपालिका र एक महानगरपालिका छन् ।
उत्कृष्ट चौरजहारी नगरपालिकाका प्रमुख प्रशासकीय अधिकृत गोकुल ढुंगेल भन्छन्–
व्यक्तिगत घटना दर्ता, विद्युतीय हाजिरीको व्यवस्था छ । कार्यपालिका निर्णय पनि अलाइन प्रणालीबाटै व्यवस्थित गर्ने गरिएको छ । सूचना अधिकृत पनि तालिमप्राप्त भएकाले हामीलाई काम गर्न सहज छ । सूचना प्रविधिसम्बन्धी कुनै पनि नीतिगत व्यवस्था गरेरै राजपत्रमा प्रकाशन गरी कार्यान्वयनमा ल्याएका छौँ । अहिले कोभिडको संक्रमण छ, कति संक्रमित थपिए, कतिले खोप लगाए ? सबै विवरण डेटाबेस सिस्टममा आउँछ । यसले पालिकाभित्र योजना बनाउन सहज भएको छ ।
सातवटा विषयलाई १०० पूर्णांकमा समेट्दा स्याङ्जाको वालिङ नगरपालिका ७८ अंकसहित दोस्रो बनेको छ । काठमाडौंको कीर्तिपुर नगरपालिका ७८ अंकसहित तेस्रो, चितवनको खैरहनी नगरपालिका ७६ अंकसहित चौथो, चितवनकै भरतपुर महानगरपालिका ६१ अंकका साथ ५८औँ नम्बरमा छ ।
‘सुगमभन्दा दुर्गमका पालिका उत्कृट रहेको विवरणले देखाएको छ,’ संघीय मामिला तथा सामान्य प्रशासन मन्त्रालयका उपसचिव सुशीला अर्यालले भनिन्, ‘यो पाइलटिङ मूल्यांकन हो, उहाँहरूले नै उपलब्ध गराउनुभएको विवरणका आधारमा नतिजा आएको हो । उपलब्ध रहेका भनिएका सेवाबारे थप क्रसचेक गर्छाैँ, अर्काेपटक बृहत् रूपमा अध्ययन गरिनेछ ।’
काठमाडौं महानगरले विवरण नै उपलब्ध गराएन, अरू महानगरको यो हालत संघीय मामिला मन्त्रालयले २ चैत ०७७ मा ‘स्थानीय तहको सूचना प्रविधि क्षमताको लेखाजोखा विधि’ तयार गरी स्थानीय तहमा पठाइएको थियो । तर, सात सय ५३ मध्ये तीन सय १९ स्थानीय तहले फाराम नै भरेनन् । चार सय ३४ ले मात्र फाराम भरेर विवरण उपलब्ध गराए । विवरण उपलब्ध नगराउनेमा राजधानी काठमाडौंैमै रहेको सबैभन्दा ठूलो स्थानीय तह काठमाडौं महानगरपालिका पनि छ । महानगरमध्येमा सबैभन्दा उत्कृष्ट पोखरा छ । तर, समग्रमा पोखरा नवौँ स्थानमा परेको छ । यसैगरी, भरतपुर, ललितपुर, विराटनगर र वीरगन्ज महानगरापलिका क्रमशः ५८औँ, ७७औँ, १३७ र २२२औँ स्थानमा छन् ।
११ उपहानगरपालिकामध्ये सातवटाले मात्र विवरण उपलब्ध गराएका छन् । जसमा सबैभन्दा उत्कृष्ट धनगढी उपमहानगरपालिका परेको छ । यद्यपि, समग्रमा धनगढी पाँचौँ स्थानमा छ । त्यस्तै, तुल्सीपुर १०औँ, नेपालगन्ज १४औँ, घोराही ९४, इटहरी १०२, बुटवल २२५ र जितपुर–सिमरा ३९३औँ स्थानमा परेका छन् । धरान, जनकपुर, कलैया र हेटौँडा उपमहानगरपालिकाले भने विवरण नै उपलब्ध गराएनन् ।
यसैगरी, दुई सय ७६ नगरपालिका रहेकामा एक सय ५७ ले मात्र विवरण उपलब्ध गराएका छन् । बाँकी ११९ नगरापालिका ‘स्थानीय तहमा विद्युतीय शासन अवस्थाको लेखाजोखा’ मूल्यांकनमा सहभागी नै भएनन् । चार सय ६० गाउँपालिका रहेकोमा एक सय ९५ ले विवरण नै उपलब्ध गराएनन् । बाँकी दुई सय ६५ गाउँपालिका मात्र ‘स्थानीय तहमा विद्युतीय शासन अवस्थाको लेखाजोखा’मा सहभागी बने ।
स्थानीय तहले उपलब्ध गराएका आधारमा यो नतिजा देखिएको हो : सुशीला अर्याल, उपसचिव, संघीय मामिला तथा सामान्य प्रशासन मन्त्रालय
सुगमभन्दा दुर्गमका पालिका उत्कृट रहेको विवरणले देखाएको छ । यो पाइलटिङ मूल्यांकन हो, उहाँहरूले नै उपलब्ध गराउनुभएको विवरणका आधारमा नतिजा आएको हो । उपलब्ध रहेका भनिएका सेवाबारे थप क्रसचेक गर्छाैँ, अर्काेपटक बृहत् रूपमा अध्ययन गरिनेछ
के–के छन् स्थानीय तहमा समस्या ? स्थानीय तहका सूचना प्रविधि क्षमतामा ठूलो असमानता रहेको पाइएको अध्ययन प्रतिवेदनमा उल्लेख छ । उपसचिव अर्यालका अनुसार सूचना प्रविधिको ज्ञान भएका कर्मचारी र पूर्वाधार अभाव रहेको पाइएको छ । चार सय ३४ मध्ये १० स्थानीय तह अर्थात् २.३ प्रतिशतमा सूचना प्रविधिसम्बन्धी जनशक्ति नै छैन । गाउँपालिकामा एक तथा उपमहानगर र महानगरमा कम्तीमा दुई सूचना प्रविधि अधिकृत रहेको स्थानीय तह तीन सय ९२ अर्थात् ९०.३२ छन् ।
कम्तीमा एकजना कम्प्युटर इन्जिनियरसहित एकभन्दा बढी सूचना प्रविधि अधिकृत रहेका स्थानीय तह ३२ अर्थात् ७ दशमलव ३७ प्रतिशत छन् । उपसचिव अर्यालले सरकारको नीति नै विद्युतीय शासन रहेको र यस्तो अध्ययनबाट पत्ता लागेका कमीकमजोरी सुधार गर्न सघाउ पुग्ने बताइन् । ‘धेरै स्थानीय तहले सूचना प्रविधिसँग सम्बन्धित दक्ष र तालिमप्राप्त जनशक्ति नरहेको उल्लेख गरेका छन् । अबदेखि तालिमका कार्यक्रम नै सञ्चालन गर्ने योजना छ,’ उनले भनिन् ।
सूचना प्रविधिसम्बन्धी जनशक्ति रहेको भनिएका ९०.३२ प्रतिशत स्थानीय तहमा सूचना प्रविधिसम्बन्धी पूर्ण ज्ञान भएका कर्मचारीको अभाव छ । धेरै स्थानीय तहले आफूसँग सूचना प्रविधिमा ज्ञानसम्बन्धी पूर्ण अनुभव भएका कर्मचारी नरहेको बताएका छन् । विवरण पठाएका चार सय ३४ स्थानीय तहमध्ये २९ वटाले कार्यपालिका तथा कुनै पनि वडामा विद्युत् उपलब्ध नरहेको बताएका छन् । ‘यसले स्थानीय तहलाई सूचना प्रविधिमैत्री बनाउन न्यूनतम पूर्वाधारकै अभाव रहेको देखाउँछ,’ प्रतिवेदनमा भनिएको छ ।
सरकारी इमेल पूर्णरूपमा प्रयोग गर्ने स्थानीय तहको संख्या एक सय ३८ (३१.८० प्रतिशत मात्र) छ । त्यो पनि संघ सरकारबाट तयार भएर अनिवार्य रूपमा प्रयोगका लागि परिपत्र गरी पठाइएको सूत्र, व्यक्तिगत घटना विवरण दर्तासम्बन्धी सफ्टवेयरबाहेक सूचना प्रविधिको प्रयोग नगण्य मात्रामा छ ।
३५.२ प्रतिशत स्थानीय तहका २५ प्रतिशत घरमा मात्र इन्टरनेट तथा २.५३ स्थानीय तहका ३० प्रतिशतभन्दा कम घरमा मोबाइलको पहुँच छ । ‘सूचना प्रविधिसम्बन्धी पूर्वाधारको ग्रामीणस्तरसम्म पहुँच विस्तार गरी सूचना प्रविधि साक्षरता बढाउन आवश्यक छ,’ प्रतिवेदनमा भनिएको छ । उपसचिव अर्याल सूचना प्रविधिको प्रयोग बढाएर सार्वजनिक निकायको लागत घटाउन तथा सर्वसाधारणलाई सहज रूपमा सेवा उपलब्ध गराउन सकिने बताउँछिन् । चार सय १५ स्थानीय तहले सूचना प्रविधिसम्बन्धी कुनै पनि नीतिगत व्यवस्था गरेका छैनन् । ११ वटाले भने नीतिगत व्यवस्था गरी राजपत्रमा प्रकाशन गरी कार्यान्वयनमा ल्याएको पाइएको छ ।
",२o८१ जेठ  ५ शनिबार o६:o९:oo
https://www.nayapatrikadaily.com/news-details/130691/2023-12-19,सूचना प्रविधि सम्मेलन गर्दै काठमाडौं महानगर,"काठमाडौं महानगरपालिकाले आगामी चैतमा ‘सूचना प्रविधि सम्मेलन’ आयोजना गर्ने भएको छ।
महानगरवासीलाई सरल, सहज र सूचना प्रविधिमा आधारित सेवा प्रदान गर्नका लागि सम्मेलन आयोजना गर्न लागिएको महानगरका प्रवक्ता नवीन मानन्धरले जानकारी दिए।
महानगरका सूचना प्रविधि समिति संयोजकसमेत रहेका मानन्धरका अनुसार सम्मेलनमा आविष्कार, नवीनतम सोच र प्रविधिलाई सम्मेलनमार्फत कसरी जोड्न सकिन्छ, युवा, साझेदार र अन्तर्राष्ट्रिय समुदायलाई कसरी सहभागी गराउन सकिन्छ भन्ने विषय मुख्य रूपमा रहनेछन्।
‘जिम्मेवार, पारदर्शी, उत्तरदायी, सरकार बन्न कामपाले प्राप्त गरेका उपलब्धिलाई संस्थागत र सिकाइलाई प्रवर्द्धन गर्न, नयाँ आविष्कारलाई ग्रहण गर्न नीति, योजना र कार्यक्रम बनाउनुपर्नेछ,’ उनले भने, ‘सम्मेलनले दिएको निचोड र सिफारिसहरू, काठमाडौंका जनता र नागरिकलाई प्रविधिमा आधारित गुणस्तरीय सेवा दिन, सेवाग्राहीलाई डिजिटल आचरण विकास गर्न आवश्यक पर्ने नीति निर्माणको आधार हुनेछ।’
नागरिकले अपेक्षा गरेको सेवाका लागि सरकारको प्रतिबद्धता देखाउन सम्मेलनले भूमिका खेल्ने महानगरको विश्वास छ।
शासन सञ्चालन गर्न तथा सेवा प्रदान गर्न सरकारले प्रयोग गरेका प्रविधि, सेवाग्राहीमा यसको पहुँच र प्रयोग, साझेदार सरकार तथा कार्यालयबीचको अन्तरसम्बन्ध, प्रविधि प्रयोग तथा विस्तार सम्मेलनका प्रस्तुतीकरण तथा छलफलका विषय रहने बताइएको छ।
प्रविधिले प्रदान गरेका परिवर्तित अवसरमा वर्तमान सम्भावनाजस्ता विषयमा विशेषज्ञ र साझेदारहरूबीच समूहगत छलफल तथा अन्तर्क्रियात्मक कार्यशाला सम्मेलनका कार्यक्रममा समेटिनेछन्।
प्रविधिहरूको व्यावहारिक प्रयोग, पेसाकर्मी, उद्यमी, युवा तथा सरकारी संयन्त्रका बीच क्षेत्रगत सञ्जाल निर्माण (नेटवर्किङ)को अवसर सिर्जना गरिने बताइएको छ।सम्मेलनबाट सरकार र प्रविधि प्रदायकहरूबीचको साझेदारी नजिक हुनाका साथै एकीकृत र कार्यान्वयनयोग्य दस्ताबेज प्राप्त हुने विश्वास लिएको महानगरले जनाएको छ।
",२o८१ जेठ  ५ शनिबार १८:५८:oo
https://www.onlinekhabar.com/2021/08/997402,सबै स्थानीय तहमा सूचना प्रविधिको पहुँच सुनिश्‍चित गर्न विकास समितिको निर्देशन,"२७ साउन, काठमाडौं । संसदीय समितिले सबै स्थानीय तहमा सूचना प्रविधिको पहुँच सुनिश्चित गर्न सरकारलाई निर्देशन दिएको छ ।
प्रतिनिधिसभा अन्तरगतको विकास तथा प्रविधि समितिको बुधबार सिंहदरवारमा बसेको बैठकले सबै स्थानीय तहको वडा कार्यालय, सामुदायिक विद्यालय, स्वास्थ्य केन्द्रहरुमा सूचना प्रविधिको पहुँच सुनिश्चित गर्न सरकारलाई निर्देशन दिएको हो ।
स्थानीय तहको आफ्नै समन्वयमा मुलुकको सुशासन र समृद्धिका लागि वडा तहसम्मै सूचना र प्रविधिको सुनिश्चित हुने गरी काम गर्न सञ्चार तथा सूचना प्रविधि मन्त्रालयलाई निर्देशन दिइएको समितिकी सभापति कल्याणी खड्काले जानकारी दिइन् ।
समितिले मुलुकमा सुशासन, समृद्धि र विकासका लागि डिजिटल पूर्वाधार तथा प्रविधिको विकास एवं बिस्तार गर्न अर्थ मन्त्रालयसँग समन्वय गरी डिजिटल नेपाल ऐन २०७६ को स्पष्ट कार्ययोजना बनाइ प्रभावकारी कार्यान्वयनको लागि समेत सरकारलाई सचेत गराएको छ ।
त्यसैगरी कोरोना भाइरस (कोभिड–१९) का कारण सरकारका विभिन्न अंगहरुबाट सञ्चालन हुने बैठक, गोष्ठि, सेमिनार लगायत सार्वजनिक निकायका कामहरु समेत भौतिक रुपमा सञ्चालन गर्न कठिनाइ भएकोले परिवर्तित सन्दर्भमा भर्चुअल बैठकको सञ्चालनका लागि नीतिगत व्यवस्था हुनेगरी कानून निर्माणका लागि सो सम्बन्धि विधेयक तत्काल सदनमा पेश गर्न समेत समितिले सरकारलाई निर्देश गरेको सभापति खड्काले बताइन् ।
सूचना तथा प्रविधिको उपयोगलाई बढी विश्वसनीय र सुरक्षित रुपमा अघि बढाउन आवश्यक कार्ययोजना ल्याउन पनि समितिले सरकारको ध्यानाकर्षण गराएको छ । त्यसैगरी समितिले प्रविधिको उच्चतम उपयोगको माध्यमको रुपमा रहेको मोबाइलबाट हुने नराम्रा कामलाई नियन्त्रण गर्न मोबाइल डिभाइस बैंक सिस्टम स्थापना गरी मोबाइलबाट हुने गरेको अवैध कार्य रोक्ने प्रक्रिया प्रभावकारी रुपमा कार्यान्वयन गर्न निर्देशन दिएको छ भने हुलाक कार्यालयलाई व्यवस्थित र प्रभावकारी बनाउन पनि सरकारलाई सचेत गराएको छ ।
",२०७८ साउन २७ गते १९:१२
https://www.onlinekhabar.com/2022/10/1202839,"सार्वजनिक सेवा प्रवाहमा डिजिटल प्रविधि : कति सहज, कति असहज ?","सार्वजनिक सेवा प्रवाहमा डिजिटल प्रविधिको प्रयोगपश्चात् दैनिक कार्य-सम्पादनको गति बढाउन, सार्वजनिक सेवाको दक्षता सुधार गर्न र सरकारी प्रशासनको निरपेक्षता, पारदर्शिता र जवाफदेही बढाउन मद्दत गरेको छ । यसले सरकारी कामकाजमा हुने भ्रष्टाचार र ढिलासुस्तीलाई कम गर्न र स्थानीय शासनमा नागरिकको प्रत्यक्ष सहभागितालाई सहज र सरल बनाउन पनि मद्दत गरेको छ ।
राणाकालीन समयदेखि नै सेवा प्रवाहमा प्रविधिको प्रयोग भएको हो । अहिले प्रविधिमैत्री सेवा लिन र दिनका लागि सम्बन्धित कार्यालय वा व्यक्तिसमक्ष उपस्थित हुनुपर्दैन । विगतमा समाचार आदानप्रदान गर्ने माध्यमका रूपमा चिठीपत्र, आकाशवाणी (आ.वा.), टेलिफोन, फ्याक्स, टेलिग्राम, टेलेक्स जस्ता उपकरण सञ्चार सेवामा प्रयोग भएका प्रारम्भिक डिजिटल प्रविधि थिए भने आज कम्प्युटर, मोबाइल फोन, इमेल, सामाजिक सञ्जाल छन् ।
एक्काइसौं शताब्दीको सुरुवातसँगै डिजिटल प्रविधि र आमसंचारका माध्यमको प्रयोगले व्यापकता पायो । सूचनाप्रविधिको प्रयोगको कारण आज विश्व एउटा सानो गाउँमा परिणत हुन पुगेको छ । घरबाट परदेश र परदेशबाट घर पठाएको चिठ्ठी प्राप्त गर्न महिनौं दिन कुर्नुपर्ने बाध्यताबाट मुक्त हुँदै आज मिनेटभरमा संसारका जुन कुनै कुनामा रहेका आफन्तसँग भिडियो कलमार्फत कुरा गर्न, खबर आदानप्रदान गर्न सम्भव भएको छ ।
सेवा प्रवाहमा टेलिफोन, कम्प्युटर, फ्याक्स, इन्टरनेटको प्रयोग भए पश्चात् सेवा सहज, सरल, किफायती, पारदर्शी, छिटोछरितो र प्रभावकारी भएको छ । प्रविधिले डिजिटल सेवामार्फत मानव जीवनलाई धेरै सजिलो र सरल बनाएको छ ।
नेपाल दूरसञ्चार कम्पनी लिमिटेडका अनुसार वि.सं. १९७० को दशकदेखि दूरसञ्चार सेवाको सुरु भएको हो । भारतीय दूतावासमार्फत वि.सं. २००६ माघ १३ गतेदेखि विदेशमा एचएफ रेडियो कम्युनिकेसन उपकरण जडान गरी नेपालमा दैनिक सम्पर्क गर्ने काम गरियो ।
वि.सं. १९७२ मा काठमाडौंबाट वीरगञ्जसम्मका लागि ओपेन वायर म्याग्नेटो ट्रंक टेलिफोन थालनी गरेर १९७३ बाट सञ्चालन गरिएको थियो । २०५६ वैशाख २९ गते मोबाइल टेलिफोन सेवा सञ्चालन गर्ने अनुमति प्राप्त गरी वैशाख ३९ गतेबाट काठमाडौंमा उक्त सेवा सुरु भएको थियो ।
नेपालमा सरकारी सेवा प्रवाहमा प्रविधिको प्रयोग भएको चार दशक वितेको छ । विगत चार दशकमा सरकारले डिजिटल प्रविधिमा ठूलो लगानी पनि गरेको छ । डिजिटल प्रविधिले सरकारलाई सेवाग्राहीबाट नियमित प्रतिक्रिया प्राप्त गर्न सक्षम बनाएको छ । डिजिटल प्रविधिले दैनिक कार्यसम्पादनको निगरानी, मूल्यांकन र नियन्त्रणका लागि सरकारको कार्य क्षमता मात्र नभएर दक्षता पनि बढाएको छ ।
डिजिटल प्लेटफर्महरूमार्फत संचार क्षेत्र लागत सामाजिक सञ्जालका माध्यमबाट नागरिक एकअर्कासँग जोडिन सक्षम भएका छन् । उनीहरूका आवाज र सामूहिक कार्यलाई बढावा दिएका छन् । डिजिटल प्रविधि राजनीतिज्ञ, सरकारी अधिकारीलाई सेवा प्रवाहको परिणाम सुधार गर्न प्रभावकारी हुन्छ । तिनीहरू सार्वजनिक सेवा प्रवाहमा हुने मनोमानी र गैरकानुनी कार्य नियन्त्रणको लागि यी प्रविधि प्रयोग गर्ने गर्छन् ।
सरकारले सार्वजनिक सेवालाई पनि अनलाइनमार्फत दिन सुरु गरेको धेरै भइसक्यो । प्रधानमन्त्री तथा मन्त्रिपरिषद्को कार्यालयदेखि सबै मन्त्रालय, विभाग र जिल्लास्तरीय कार्यालयहरूमा पनि अनलाइन सेवा सुचारु गरेको छ । संघ, प्रदेश र स्थानीय तहका सबै कार्यालयमा पनि प्रविधिको पहुँच पुगेको छ नै । डिजिटल सेवालाई प्रभावकारी बनाउनका लागि एकीकृत प्रणालीमार्फत सर्वसाधारणसमक्ष पुर्‍याउन नागरिक एप्स सञ्चालनमा आएको छ ।
हालसम्म २९५ सरकारी कार्यालयहरूमा सर्भर मेमोरी स्टोरेज र नेटवर्क उपलब्ध छ । हाल ७५३ स्थानीय तहहरूमा इन्टरनेट उपलब्ध छ । विद्युतीय हाजिरी, वेबसाइट, व्यक्तिगत घटना दर्ता, सिफारिस, राजस्व दाखिला जस्ता सेवाहरू स्थानीय तहले डिजिटल प्रविधिबाट दिन सुरु गरेका छन् ।
बैंकिङ क्षेत्रमा डिजिटल प्रविधिको प्रयोग हुन थालेपछि टोकन लिएर घन्टौं लाइनमा उभिइराख्नुपर्ने झन्झट हट्यो । आज हामी सबै ई–बैंकिङबाट आफ्नो कारोबार गर्न सक्छौं । बिजुलीको बिल, खानेपानीको बिल, घरबहाल कर, स्कुलको शुल्क, पसलमा किनेका सामानको बिल अनलाइनबाटै तिर्न सकिन्छ । पैसा बोकिराख्नुपर्ने अनिवार्यता छैन ।
अनलाइनबाट नै सहजै विदेशमा पैसा पठाउन र यहाँ प्राप्त गर्न सकिन्छ । स्वास्थ्य क्षेत्रमा सूचनाप्रविधिको प्रयोग भएसँगै मेजर अप्रेसनहरू पनि ओपन सर्जरीबाट गर्न सम्भव भएको छ । यातायातको क्षेत्रमा पनि इ–टिकटिङ र एयरलाइन्सहरूले त पहिलेदेखि नै अनलाइन टिकट बुकिङ सुरु गरेका थिए ।
शिक्षा क्षेत्रमा प्रविधिको प्रयोग भएपछि शिक्षण सिकाइ, प्रशासन, लेखा, लाइब्रेरी, प्रयोगात्मक, कक्षाकोठा मात्र नभएर अनुसन्धान गर्ने तहसम्म पनि विद्यार्थी, शिक्षक, अभिभावक र शिक्षण संस्थालाई प्रविधि मैत्री हुन सहयोग गरेको छ ।
शिक्षक, विद्यार्थी दुवैले अनलाइन माध्यमबाट नै होमवर्क दिन र बुझाउन सक्छन् । कृषि र पर्यटनको क्षेत्रमा पनि प्रविधिले सहज बनाएको छ । ड्रोनलाई कीटनाशक औषधि छर्न प्रयोग गरिएको छ । प्रकोप व्यवस्थापन कार्यमा पनि सूचनाप्रविधिले टेवा पुर्‍याएको छ ।
संघीय सरकारले प्रदेश र स्थानीय तहसँग सहकार्य गरेर राम्रो कार्यसम्पादन गर्न सक्नुपर्दछ । सन् १९९० को दशकको मध्यतिर नेपालमा इन्टरनेटको आगमनले मुख्य प्रशासनिक कार्यहरू संचालन गर्न, सार्वजनिक सेवाको वितरणमा सुधार गर्न, पारदर्शिता र जवाफदेहीलाई बढावा दिन विद्युतीय प्रणालीको द्रुत प्रसारलाई विस्तार गर्न सहयोग गर्‍यो ।
अहिले विकासोन्मुख देशहरूले वित्तीय व्यवस्थापन, भन्सार, रोजगारी सिर्जना र कर व्यवस्थापन जस्ता मुख्य सरकारी प्रशासन प्रणालीहरूमा बढी लगानी गरिरहेका छन् । अन्तर्राष्ट्रिय रूपमा सरकारहरूले यस्ता गतिविधि बढाउँदै लगेको र भविष्यमा सरकार–सरकार बीच (जीटुजी) गतिविधि सञ्चालन गर्न सजिलो हुने अपेक्षा गरिएको छ ।
नेपालमा पनि एकद्वार सेवाप्रणालीमार्फत एकीकृत सफ्टवेयरको विकास गरी कार्यान्वयनमा ल्याउन आवश्यक छ । यसले एउटै छातामुनिबाट सेवाग्राहीलाई सार्वजनिक सेवा लिन सहज र किफायती हुनेछ । एकपटक राज्यले लगानी गरेपछि पुनः लगानी गर्नु नपर्ने हुँदा राज्यको अतिरिक्त व्ययभार कम भएर जानेछ ।
फेसबुक, अमेजन, गुगल जस्ता निजी डिजिटल फर्महरूको नयाँ अनुकूलित सेवा वितरण मोडेलहरूमा संलग्न नागरिकले प्रयोगमा पहुँच, मित्रता, सुविधा र प्रभावकारिताको सन्दर्भमा सार्वजनिक सेवाहरूसँग समान अनुभवको अपेक्षा गर्छन् । डिजिटल प्रविधिले सेवाग्राहीलाई उनीहरूको आवश्यकता व्यक्त गर्न र सार्वजनिक क्षेत्रका संगठनलगायत विषयलाई उठान गर्न मध्यस्थकर्ताको भूमिका निर्वाह गरिरहेका छन् ।
सरकारले डिजिटल युगमा काम गर्न सक्ने सार्वजनिक क्षेत्रका लागि सही वातावरण सिर्जना गर्न र तदनुसारको लगानी विस्तार गर्न आवश्यक छ । त्यसका लागि एक नयाँ सोच, नयाँ क्षमता र सबैभन्दा माथि प्रविधि सम्बन्धी दक्षता भएको नेतृत्व र डिजिटलाइज उच्च जनशक्ति, साझा डाटा सेवा, साझा डाटा पूर्वाधार विकास र इन्टरअपरेबिलिटी आवश्यक विषय हुन् ।
सार्वजनिक सेवा प्रवाहको गुणस्तरीयता कायम गर्नका लागि सेवाग्राहीको सरकारप्रतिको दृष्टिकोण र विद्युतीय सेवा प्रवाहप्रतिको दृष्टिकोण सकारात्मक र विश्वासयोग्य हुन आवश्यक छ । विद्युतीय सेवा प्रवाहको सफल कार्यान्वयनका लागि पहिले सार्वजनिक क्षेत्रको कार्य संस्कृतिमा व्यापक परिवर्तनको आवश्यकता पर्छ ।
डिजिटल सेवा प्रवाहका धेरै चुनौती पनि छन् । जस्तैः गलत सूचना तथा समाचार प्रवाहलाई रोक्न कठिन हुनु, प्रविधिमा गरिबको पहुँच पुर्‍याउनु, भाषा तथा माध्यम छनोटमा कठिनाइ, साइबर सुरक्षा, व्यक्तिगत सूचना र बौद्धिक सम्पत्तिको चोरी बढ्नु, सरकारी विवरण बहुराष्ट्रिय कम्पनीको हातमा पुग्नबाट बचाउनु, सामाजिक सञ्जालको दुरुपयोग रोक्न नसक्नु, प्रविधि धनी व्यक्तिको नियन्त्रणमा जानु, इन्टरनेटको गति र विस्तारलाई व्यवस्थित गर्नु, उच्च सीपयुक्त जनशक्ति र अर्धदक्ष जनशक्ति पर्याप्त मात्रामा विकास गराउनु, आईटीका दक्ष जनशक्ति विदेश पलायन हुनु र उनीहरूलाई नेपालमै काम र पर्याप्त तलब दिन नसक्नु, नेपाली आइटी कम्पनीलाई विकास र विस्तार गर्नु आदि ।
अबको सार्वजनिक सेवाको भविष्य डिजिटल प्रविधिमा निर्भर हुने निश्चित छ । प्रविधि मैत्री संघ–संस्थाहरू सेवा प्रवाहका दृष्टिले अब्बल रहेछन् भने बाँकी सबै कामचलाउमा रूपान्तरण हुनेछन् । समयानुकूल संस्थामा प्रविधिको विकास र विस्तार गर्न सकेमा सेवा प्रवाह विश्वसनीय र दिगो हुँदै जानेछन् ।
यसले सुशासन कायम राख्न मद्दत गर्ने नै छ । सरकारले सार्वजनिक सेवा सर्वसुलभ, छिटो–छरितो, पारदर्शी र किफायती बनाओस् भन्नेमा नागरिकको अपेक्षा रहने गर्छ तर प्रविधि संचालन र प्रयोगमा आमसरोकारवालाको पहँुच नपुग्दा त्यो पनि आकाशको फल आँखा तरी मर भएको छ ।
डिजिटल सेवा शिक्षित, आर्थिक रूपमा सबल र सक्षम नागरिकका पहुँचमा मात्र पुगेको हो कि भन्नेतर्फ सरकारको चासो हुनुपर्छ । प्रविधिविहीन नागरिकलाई कसरी प्रविधि मैत्री बनाउन सकिन्छ भन्नेतर्फ पनि सरकारका योजना र कार्यक्रम भएमा मात्र सरकार र नागरिकबीच रहेको प्रविधिको खाडल घट्दै जाने हो ।
नेपाल सरकारका पूर्व सचिव डा. तुलसी सिटौलाका अनुसार, ‘हिजो सम्भव नभएका धेरै काम आज क्षणभरमा र न्यून लागतमा सम्पन्न गर्न सकिने भएका छन् । यसतर्फ सजग हुनुपर्ने एउटा कुरा के छ भने सन् १९४९ मा महान् वैज्ञानिक आइन्स्टाइनले भने जस्तै सूचना र प्रविधिमा केही धनीमानी व्यक्तिको पकड र कब्जामा रहने सङ्केत देखिन थालेका छन् । हामी प्रविधिको दास हुने हैन, मालिक बन्ने दिशातर्फ लाग्नुपर्छ ।’
मान्छे प्रविधिको नियन्त्रणमा होइन, मान्छेको नियन्त्रणमा प्रविधि हुनुपर्छ । सेवा प्रवाहलाई प्रविधिमैत्री बनाउँदै प्रविधिको बढीभन्दा बढी उपयोग गरेर छिटोछरितो, प्रभावकारी र सेवाग्राहीमैत्री बनाउनुपर्दछ ।
सेवा संचालनमा आर्टिफिसियल इन्टेलिजेन्स, रोबोटिक्स, मेसिन लर्निङ, डिप लर्निङ जस्ता नवीनतम प्रविधिको व्यापक प्रयोग भइरहेको सन्दर्भमा नेपालमा साइबर अपराध, साइबर सुरक्षाको विषय निकै चुनौतीपूर्ण छ ।
सरकारले समयमै आवश्यक ऐन, नियम, कार्यक्रम र बजेटमार्फत सम्बन्धित विषयलाई सम्बोधन गर्न सकेमा सार्वजनिक सेवा प्रवाहमा डिजिटल प्रविधिको प्रयोग सारथि सावित हुनेछ । डिजिटल सेवाको भविष्य उज्ज्वल त छ तर सेवा प्रवाहमा डिजिटल प्रविधिको दुरुपयोगलाई भने नकार्न सकिंदैन ।
र, अन्त्यमा सार्वजनिक सेवा प्रवाहमा डिजिटल प्रविधिको बढ्दो प्रयोग र यसमा आएको नाटकीय परिवर्तनले नागरिकको सरकारप्रतिको अपेक्षा पनि बढ्दो छ । इलेक्ट्रोनिक मेल, टेलिकन्फरेन्सिङ र टेलिकम्युटिङ डिजिटल प्रविधिको भेरिएबलका रूपमा सेवा प्रवाहमा महत्वपूर्ण भूमिका रहेको अध्ययनले देखाएको छ ।
डिजिटल प्रविधिको प्रयोगले सीमान्तकृतलाई सरकारी सेवा वितरणको अवसर त प्रदान गरेको छ तर सबै सीमान्तकृत जनता प्रविधिको पहुँचमा भने छैनन् । सीमान्तकृत नागरिकलाई प्रविधिको पहुँचमा ल्याउन राज्यको दायित्व हो ।
डिजिटल प्रविधिले सरकारको कार्यकुशलता, कार्य सम्पादन, जवाफदेही र पारदर्शितामा सुधार ल्याउनुका साथै सेवा प्रवाहमा हुने भ्रष्टाचारमा केही कमि ल्याएको छ । सार्वजनिक सुनुवाइ, सूचनाप्रविधि, लेखापरीक्षण, सामाजिक लेखापरीक्षण, व्यवस्थापकीय लेखापरीक्षण र ग्राहक सन्तुष्टि सर्वेक्षण गुणस्तरीय सेवा प्रवाहका लागि सेवाग्राहीहरूको प्रतिक्रिया प्राप्त गर्न प्रयोग गरिने प्रमुख कार्य हुन् ।
डिजिटल टेक्नोलोजीले सरकारलाई सेवाग्राहीहरूबाट नियमित प्रतिक्रियाहरू प्राप्त गर्न सक्षम र सबल बनाएको छ, जसले सेवाको गुणस्तरमा सुधार ल्याउन मद्दत समेत गरेको छ । सेवा प्रवाहमा हुने साइबर अपराध र डाटा सुरक्षाको कारणले गर्दा भविष्यमा डिजिटल सेवा प्रवाह निकै चुनौतीपूर्ण हुने निश्चित छ ।
(लेखक विद्युतीय शासन र सूचनाप्रविधि विज्ञ हुन् ।)
",२०७९ असोज २५ गते १४:०१
https://www.onlinekhabar.com/2024/03/1444264,"निजामतीतर्फ ‘नेपाल सूचना प्रविधि सेवा’ प्रस्ताव, सचिव हुन नपाउने","२१ फागुन, काठमाडौं । सरकारले संघीय निजामती सेवाअन्तरगत सूचना प्रविधि (आईटी) सेवा लाई छुट्टै सेवाका  रूपमा राख्न प्रस्ताव गरेको छ । संसदमा सोमबार दर्ता भएको निजामती सेवाको गठन, सञ्चालन र सेवाको शर्तसम्बन्धी विधेयक, २०८०’मा निजामती अन्तरगत ‘नेपाल सूचना प्रविधि सेवा’ पनि राख्न प्रस्ताव गरिएको हो ।
हाल निजामती सेवा ऐनमा आर्थिक योजना तथा तथ्यांक सेवा, इन्जिनियरिङ सेवा, कृषि सेवा, न्याय सेवा, परराष्ट्र सेवा, लेखापरीक्षण सेवा, वन सेवा, शिक्षा सेवा र विविध सेवा छन् ।
विधेयकमा हाल विविधि सेवामा तोकिएका पदहरुमा बाहल रहेका नेपाल सूचना प्रविधि सेवामा समूहकृत हुने व्यवस्था प्रस्ताव गरिएको छ ।
विधेयकमा १३औं तहसम्म नै सेवा विशिष्टीकरण गर्ने प्रयोजनका लागि इन्जिनियरिङ, कृषि तथा वन सेवा, न्याय, परराष्ट्र, प्रशासन र लेखा परीक्षण सेवाको मात्रै समूहीकरण गरिने प्रस्ताव छ । सूचना प्रविधि सेवाबाट विशिष्ट श्रेणीमा पदोन्नति हुन नसक्ने गरी यस्तो प्रस्ताव गरिएको हो ।
सञ्चार तथा सूचना प्रविधिमन्त्रालयका अनुसार सरकारले सूचना प्रविधिको प्रयोग बढाएको र त्यसकै आधारमा निजामती सेवामा सूचना प्रविधि समूह थप गर्न लागिएको जानकारी दिइन् ।
अहिले सरकारमा सूचना प्रविधिको कार्यक्षेत्र बढ्दो छ, अधिकारीहरुका अनुसार सरकारी सेवामा सूचना प्रविधि क्षेत्रका जनशक्तिलाई आकर्षण बढाउन विशेष ढंगले सम्बोधन गर्न निजामती सेवामा सूचना प्रविधि सेवा पनि समावेश गरिएको हो ।
सार्वजनिक सेवामा विद्युतीय प्रणालीको प्रयोग निकै बढे पनि सूचना प्रविधि सेवाको गठन नहुँदा सूचना प्रविधि विशेष गरी कम्प्यूटरसम्बद्ध सेवामा वृत्ति विकासको अवसर कम छ । विविध सेवा समूहमै रहेर काम गर्नुपर्ने अवस्थाले विशिष्टीकृत भएर पनि सूचना प्रविधिमा काम गर्ने सरकारी जनशक्तिले विशिष्ट तहसम्म पुग्ने अवसर थोरै मात्रै पाएका छन् ।
सञ्चार तथा सूचना प्रविधि मन्त्रालयका अधिकारीहरुले नै सरकारलाई ‘नेपाल सूचना प्रविधि सेवा’ गठन गरेर योग्य जनशक्तिलाई समूहकृत गर्न माग गरेका थिए । सेवाको विशिष्टीकरणसहित बढुवा र वृत्ति विकासको अवसर खुला गर्न सूचना प्रविधि क्षेत्रमा कार्यरत कर्मचारीले लामो सयमदेखि माग गर्दै आएका छन् ।
सरकारी तथ्यांकअनुसार विविधि समूह अन्तरगत सूचना प्रविधि क्षेत्रमा ३ सहसचिवसहित ३० उपसचिव, ४०० भन्दा बढी कम्प्यूटर अधिकृत कार्यरत छन् । अन्यसमेत गरेर करिब ३ हजार सूचना प्रविधिसम्बद्ध यस्ता प्राविधिक जनशक्ति सेवामा छन् ।
सरकारले विशिष्ट सेवा गठन नगर्दा तल्ला तहमा ठूलो संख्यामा रहे पनि माथिल्लो तहमा सूचना प्रविधिसम्बद्ध जनशक्ति त्यति धेरै छैनन् । अहिलेसम्म कम्प्युटर अधिकृतले प्रशासन सेवाको कार्यरत समूहमा बढुवा समेत हुन पाएका छैनन् ।
वृत्ति विकासको बाटो नखुल्दा सूचना प्रविधिसम्बद्ध कर्मचारी एकै तहमा लामो समयसम्म काम गर्न बाध्य छन् । यसका कारण कतिपयले अवसर खोज्दै राजीनामा दिएर विदेशिने अवस्था आएको छ भने यस्तो सेवामा आकर्षण पनि घट्दो छ ।
सूचनाप्रविधि सम्बद्ध कर्मचारीहरुले ‘नेपाल विविध सेवा’ ठूलो र छुट्टै कर्यक्षेत्र भएको संघीय मामिला तथा सामन्य प्रशासन मन्त्रालयले हेर्ने भएकाले पनि समस्या भएको बताउँदै आएका छन् ।
यदि सूचना प्रविधिले छुट्टै सेवाको रुपमा मान्यता पाएमा यसअन्तरगत जनरलदेखि डाटाबेस, साइबर सेक्युरिटी, सिस्टम एडमिनिस्ट्रेटर, प्रोग्रामर, हार्डवेयर, सफ्टवेयर, नेटवर्किङ लगायतका समूह गठन गर्न सकिने छ । यस्तो भएमा हरेक समूहभित्र विशिष्टिकृत जनशक्तिको भर्ति र विकास गर्न सकिने अधिकारीहरुको भनाइ छ ।
",२०८० फागुन २१ गते १७:०३
https://www.onlinekhabar.com/content/technology,Title not found,,२०८१ जेठ ८ गते २०:१७ अगाडि
https://www.onlinekhabar.com/2019/09/794040,"इस्लिङटन कलेजमा सुचना प्रविधि सम्बन्धी प्रदर्शनी, ३ हजार विद्यार्थीले गरे अवलोकन","२० भदौ, काठमाडौं ।  कमलपोखरी स्थित इस्लिङटन कलेजका अन्तिम वर्षका विद्यार्थीले सुचना प्रविधि सम्बन्धी प्रदर्शनी गरेका छन् । सुचना प्रविधि विषयमा पहिचान कमाउन सफल सो कलेजले सुचना प्रविधिमा स्नातक अन्तिम वर्ष सकेका विद्यार्थीले प्रदर्शनी गरेका हुन् ।
गत वर्ष प्रस्तुत गरीएका ३ सय परियोजनाबाट छनौट गरिएको उत्कृष्ठ ३४ परियोजनाको प्रस्तुती गरिएको थियो । अन्तिम वर्षको परियोजना सोकेसमा रोजगार प्रदायक विभिन्न बंैक, वित्तिय संस्था र विभिन्न कम्पनीका एचआर, सुचना प्रविधि प्रमुखहरुको उपस्थिति रहेको थियो ।
सोकेस प्रदर्शनीमा एनआइसी एसिया, प्राइम, माछापुच्छ्रे बैंक, फ्युज मेशिन्स, कन्भर्स–३, दृष्टी टेक, इन्फोडेभलपर, कान्तिपुर, नयाँपत्रिका गृहलगायत विभिन्न विभागका प्रमुखले परियोजना अवलोकन गरेका थिए । विद्यार्थीले सफ्टवेयर, हार्डवेयर, नेटवर्किङ, साइवर सेक्युरिटी, एनिमेशन, आर्टिफिसियल इन्टलिजेन्स लगायत एक दर्जन विषयको परियोजना तयार गरेका थिए ।
‘नेपाललाई सुहाउँदो उत्कृष्ठ परियोजनाको सोकेस तयारी गरी प्रदर्शन गरेको जानकारी गराउँदै कलेजका प्रमुख कार्यकारी निर्देशक सुलभ बुढोथोकीले इस्लिङटनमा सुचना प्रविधि विषय लिएर अध्ययन गरेका विद्यार्थीको पौखरलाई सार्वजनीक गर्न प्रदर्शनी आयोजना गरेको बताए ।
प्रदर्शनीमा मेडिकल ड्रोन, स्मार्ट डस्टविन, सवारी साधनको नम्बरप्लेट रिडर, पानीको स्वच्छता मापन गर्ने लगायतका परियोजना तयार थिए । बुधबार कलेज परिसरमा आयोजित प्रदर्शनीमा करिब ३ हजार विद्यार्थीले अवलोकन गरेको कलेजले जनाएको छ ।
सो कलेजमा सुचना प्रविधि विषयको तीन वर्षे कोर्ष अन्तर्गत कम्प्युटिङ, नेटवर्किङ एण्ड आइटी सेक्युरिटी र मल्टी मिडिया टेक्नोलोजी विषयको कोर्ष संचालन भैरहेको छ । इस्लिङटनमा अध्ययन गर्ने विद्यार्थी मध्य ९८ दशमलब ६ प्रतिशतले रोजगार हासिल गरिरहेको कलेजको दाबी छ ।
सन् १९९६ मा इन्फोमेटिक्स त्यसपछि सन् २०१० मा इस्लिङटन कलेजको नामबाट स्थापित कलेजले बेलायत स्थित लण्डन मेट्रोपोलिटन विश्वविद्यालयबाट संबन्धन लिएर विभिन्न विषयमा अध्यापन गराईरहेको छ ।
",२०७६ भदौ २० गते १४:३५
https://www.onlinekhabar.com/2020/01/827837,सूचना प्रविधि विधेयकले यसरी खुम्च्याउँदैछ नागरिक अधिकार,"संसदमा विचाराधीन सूचना प्रविधिका सम्ब न्धमा व्यवस्था गर्न बनेको विधेयकका केही प्रावधान हुबहु पारित भए संविधानप्रदत्त नागरिक अधिकार हनन् हुने देखिएको छ ।
गत ०७५ फागुन २ गते संघीय संसदको प्रतिनिधिसभामा दर्ता भइ फागुन ८ गते सञ्चार तथा सूचना प्रविधि मन्त्री गोकुल बाँस्कोटाले प्रतिनिधिसभाको बैठकमा पेश गरेको उक्त विधेयकमाथि फागुन १० गते सभामा सामान्य छलफल भएको थियो ।
प्रतिनिधिसभाले विधेयकलाई सम्बन्धित समितिमा दफावार छलफलका लागि पठाउने निर्णय गरेपश्चात् हालसम्म पनि उक्त विधेयक विकास तथा प्रविधि समितिमा रहेको छ । समितिमा विधेयकमा रहेका विभिन्न ३६ दफा तथा उपदफामा संशोधन गरिए पनि नागरिक अधिकारमा गम्भीर असर पार्ने दफा ८३, ८४, ८७, ८८, ९१, ९२, ९४, ९५, ९६, १०७, १११, ११३, ११५ लगायतमा रहेका प्रावधानहरुलाई आधारभूतरुपमा यथावत राखिनु र तीभित्र अझ कडा सजायका प्रावधानहरु थपिनुले संसदबाटै नागरिकका संविधानप्रदत्त मौलिक हकहरुको अपहरण हुन सक्ने आशंका बढेको छ ।
विधेयकको आवश्यकताबारे औल्याउँदै प्रस्तावनामा ‘सूचना प्रविधिको विकास, प्रवर्द्धन र नियमन गर्न, विद्युतीय अभिलेख तथा हस्ताक्षरको मान्यता, सत्यता र विश्वसनीयतालाई नियमित गर्न, विद्युतीय माध्यमबाट सार्वजनिक सेवा प्रवाह गर्न, साइबर सुरक्षाको समुचित व्यवस्था गरी साइबर अपराधलाई नियन्त्रण गरी सर्वसाधारणको हित कायम गर्न तथा सामाजिक सञ्जालको प्रयोगलाई व्यवस्थित र मर्यादित बनाउने सम्बन्धमा आवश्यक कानूनी व्यवस्था गर्न’ यो विधेयक ल्याइएको बताइएको छ ।
प्रस्तावनाका अन्य विषय सान्दर्भिक देखिए पनि नागरिकले आफ्ना विचार र सूचना प्रवाह गर्ने सहज र सशक्त माध्यम बनिरहेका सामाजिक सञ्जालको प्रयोगलाई व्यवस्थित र मर्यादित बनाउने भन्ने वाक्यले ती माध्यमहरुलाई नियन्त्रण गर्न खोजिएको त होइन भन्ने आशंका जन्माउँछ । प्रस्तावनाबाट सुरु भएको यो आशंकालाई दफा २ को परिभाषामा बृहत्तर अर्थ लाग्ने र समाचारमूलक साइटहरु समेतलाई समेट्ने गरी सामाजिक सञ्जालको परिभाषा गरिनुले थप आशंका बढाउँछ ।
सामाजिक सञ्जालको परिभाषा गर्दै भनिएको छ ‘(म) सामाजिक सञ्जाल भन्नाले कुनै व्यक्ति वा संस्थालाई एक अर्कासँग अन्तरक्रियात्मक सञ्चार गर्न सक्ने सुविधाक तथा प्रयोगकर्ताले निर्माण गरेका विषयवस्तु प्रसार गर्ने सुविधासमेत प्रदान गर्ने इन्टरनेट वा सूचना प्रविधिमा आधारित प्रणालीलाई सम्झनुपर्छ ।’
यो परिभाषाले बृहत अर्थ दिने र समाचारमूलक अनलाइन, वेभ साइटसमेत समेट्न सक्ने भएकाले परिभाषा स्पष्ट हुनु पर्दछ । साथै विधेयकभित्र रहेका साइबर आतंक, साइबर बुलिंङजस्ता शब्दहरुको परिभाषा नराखिएकाले यी शब्दका स्पष्ट र अन्तराष्ट्रिय कानूनमा व्यवस्था गरिए अनुसार परिभाषा थप गरिनुपर्छ ।
यस विधेयकको दफा ८३ मा कसैले विद्युतीय प्रणालीको प्रयोग गरी अर्को व्यक्तिलाई निरन्तररुपमा हैरानी गर्ने, जिस्क्याउने, होच्याउने, हतोत्साहित गर्ने, अपमान गर्ने, हप्काउने जस्ता कार्य गर्न गराउन हुँदैन भनिएको छ, तर विद्युतीय प्रणाली मार्फत् हुने अपमान, गाली, उत्पीडन के हो स्पष्ट परिभाषा छैन । यी विषय फौजदारी संहितामै समावेश भइसकेको तर यस विधेयकमा समेत राखेर प्रचलित कानूनमा भएभन्दा बढी सजाय र जरिवानाको प्रस्ताव राखिनु उचित हुँदैन । अतः यो दफा नै हटाउनु उपयुक्त हुन्छ ।
यसैगरी यस विधेयकको दफा ८४ मा साइबर आतंकसम्बन्धी प्रावधान छ । साइबर आंकलाई विश्वभर गम्भीर फौजदारी अपराध मानिन्छ । यहाँ अन्तर्राष्ट्रिय कानून अनुरुप साइबर आतंकको परिभाषा हुनुपर्छ र परिभाषित साइबर आतंकका हकमा कार्यपालिकाले बनाउने अर्धन्यायिक निकायवाट होइन, नियमित अदालतवाट मात्र दण्ड सजायको व्यवस्था गर्न सकिन्छ । आतंकवादका हकमा प्रस्तावित सजायँलाई अझै बढाउँदा पनि हुन्छ, जुन नियमित अदालतको कार्यक्षेत्रभित्र रहनु पर्दछ ।
यस्तै दफा ८७ मा कसैलाई इलेक्ट्रोनिक माध्यम प्रयोग गरी यौन शोषण वा ठगी गर्ने वा कुनै पनि गैरकानुनी गतिविधिमा लाग्न उक्साउन निषेध गरिएको छ । यो विषय पनि मुलुकी संहितामा उल्लेख भएकाले यहाँ बालबालिकाविरुद्ध अपराध गर्ने तथा अबैध कार्य गर्न उक्साउने विषयमा मात्र यो धारा सीमित रहने गरी संशोधन गर्नुपर्छ । यसमा सजायको अधिकार नियमित अदालतलाई मात्र हुनुपर्छ ।
विधेयकको दफा ८८, १ र २ मा नेपालको सार्वभौमिकता, आत्मसम्मान, उपेक्षित, श्रम र जनताको आचरण र नैतिकता लगायतका बिरूद्ध कार्यलाई रोक्न यसको अर्थ निर्धारण गर्न अधिकारीहरुलाई अत्याधिक विवेक प्रयोग गर्न दिइएको छ । संयुक्त राष्ट्र संघको मानवअधिकार घोषणापत्र, नागरिक अधिकार सम्बन्धी दस्तावेजहरु एवम् नेपालको संविधानका प्रावधानमा रहेका अधिकार माथि नै चुनौति हुने गरी व्यापक शब्दहरु राखिनु र यसमा कडा कारवाहीका प्रावधानले हरेक व्यक्तिको अभिव्यक्ति स्वतन्त्रतामा असर पुर्‍याउन सक्ने देखिन्छ । साथै दफा ८८, १ अनुसार कार्य गरेमा दफा ९६ को उपदफा २८ मा राज्य विप्लपको सजाय हुने भनेर अन्य प्रचलित कानूनमा भएको प्रावधानसमेत आकषिर्त गर्न खोजिएको छ । यसरी यो विधेयक अनुसार गल्ती भएकोमा राज्य विप्लव जसमा जन्मकैदसम्मको सजायको व्यवस्था छ, त्यस कानून आकर्षित हुने भनिनु सामान्यतः कानून र न्यायको सिद्धान्त विपरित देखिएकाले यो धारा हटाउनु पर्दछ वा विस्तृतरुपमा परिमार्जन गर्नु पर्दछ ।
दफा ९१ (१), २, ३ र ४ मा सामाजिक नेटवर्क सम्बन्धी व्यवस्था छ । यसमा नेपाल सरकारलेे दर्ता नभएका सामाजिक नेटवर्कलाई प्रतिबन्ध लगाउनेसम्मको व्यवस्था छ । यो दफामा उल्लेखित सामाजिक नेटवर्कको परिभाषा स्पष्ट बनाउनुपर्दछ । दर्ता होइन नियमन गरिनु पर्छ र आर्थिक कारोबारहरुवारे तत्सम्बन्धी प्रचलित कानूनबाटै नियमन हुने व्यवस्था गरिनुपर्छ ।
यसैगरी दफा ९२ मा सामाजिक सञ्जालमा कुनै सामग्री सम्प्रेषण हुन सक्छ भन्ने अनुमानकै कारण त्यस्ता सामग्रीमाथि पूर्वप्रतिबन्ध लगाउनेखालको प्रावधान रहेकाले यसलाई हटाइनुपर्छ । हाम्रो संविधानमा विचार र अभिव्यक्तिमाथि पूर्वप्रतिबन्ध लगाउन रोक लगाइएको छ ।
दफा ९४ मा सामाजिक सञ्जालमा सम्प्रेषण गर्न नहुने विषयबस्तुको लामो फेहरिस्त छ, जसमा अन्तराष्ट्रिय कानून र नेपालको संविधानमा व्यवस्था भएका तर अन्य कानूनमा नसमेटिएका विषय मात्र राखिनुपर्छ । मानहानी, बिभिन्न प्रकारका उत्पीडन, गोपनियताका विषय फौजदारी संहितामै समेटिएकाले यहाँ पनि राखिनु गलत मनसाय देखिन्छ ।
दफा ९५ मा कसूरहरु र दफा ९६ मा सजायको व्यवस्था छ । १५ लाखसम्म जरिवाना र ५ वर्षसम्म सजाय बढी हो, यसलाई अन्य कानूनसँग एकरुपता हुने गरी सुधार गर्नु पर्छ । साथै १ वर्षभन्दा बढी सजाय हुने मुद्धा अर्धन्यायिक निकायवाट हेर्न नहुने संवैधानिक व्यवस्था विपरित कार्यपालिकाले गठन गर्ने त्यस्तो निकायवाट सजाय र जरिवाना गर्ने प्रावधान राखिएकाले यसलाई सच्चाइनु पर्दछ । लोकतान्त्रिक मुलुकमा संवैधानिक रुपमै ग्यारेण्टी गरिएका मौलिक हकको उपभोग गर्दा कानूनको उलंघन भएमा नियमित अदालत बाहेक अन्य अर्ध न्यायिक निकाय वा कठपुतली अदालतले सजाय तोक्न सक्दैनन । यो सैद्धान्तिक विषय हो, यसमा विचलन आउनु भनेको लोकतन्त्रप्रतिको निष्ठामै प्रश्न उठ्नु हो । यसप्रति हाम्रा राजनीतिक दलका नेता र जनप्रतिनिधिहरु गम्भीर बन्नै पर्दछ ।
यसैगरी विधेयकको दफा १०७ .मा खानतलासी तथा जफत सम्बन्धी व्यवस्था छ । जसमा खोजी र इलेक्ट्रोनिक उपकरण जफत गर्ने क्रममा अनुसन्धान अधिकारीले पालना गर्नुपर्ने दायित्व उल्लेख नगरिँदा फौजदारी मुद्दा निष्कर्षमा पुगेपछि पनि उपकरण वा डाटा फर्काउने वा नष्ट गर्नेबारे मौनता छ । यसले निजी डाटाको सुरक्षा नहुने खतरा सिर्जना हुन्छ । यसैगरी दफा १११ र ११३ ले अनुसन्धान अधिकृतहरूलाई ट्राफिक डेटामा पहुँच गर्न र सञ्चारहरू रोक्न अदालतले अनुमति दिइएको छ । पहुँच गरिएका सबै डाटालाई केवल अनुसन्धानको प्रयोजनको लागि मात्र प्रयोग गरिने र त्यसपछि सुरक्षित फिर्ता वा नष्ट गर्ने सम्बन्धी शर्तहरुसहितको अवस्था ऐनमै तोकिनु पर्दछ । अन्यथा दफा १११ र ११३ का व्यवस्थाले व्यक्तिको गोपनीयताको अधिकारमा हस्तक्षेप हुने अवस्था रहन्छ ।
विधेयकको सबैभन्दा विवादास्पद दफा ११५ बनेको छ । जहाँ सूचना प्रविधि अदालतको गठन सम्बन्धी व्यवस्था छ । नेपाल सरकारले नेपाल राजपत्रमा सूचना प्रकाशन गरी यस ऐन बमोजिमका मुद्दाको सुरु कारबाही र किनारा गर्न प्रत्येक प्रदेशमा सूचना प्रविधि अदालत गठन गर्ने र त्यस्तो अदालतमा सरकारले नियुक्त गरेका एक जना कानून सदस्य, एक जना सूचना प्रविधि सदस्य र एक जना वाणिज्य सदस्य रहने व्यवस्था छ । सरकारले गठन गर्ने यस्तो अदालत स्वतन्त्र त हुँदैनन नै, सातवटै प्रदेशमा सरकारले अदालत गठन गर्दा खर्चिलो, बोझिलो र नियमित अदालतका काम कारवाहीसमेत प्रभावित हुन सक्ने देखिन्छ । यस्ता अदालतवाट कैदको सजाय र मोटो जरिमाना तोक्न मिल्दैन । अतः यस दफालाई सच्चाएर नियमित अदालतलाई मात्र सुरु र किनाराका कारबाहीका अधिकार दिनु उपर्युक्त देखिन्छ । साथै दफा १२० मा व्यवस्था भएको संचार सचिवको नेतृत्वमा रहने सूचना प्रविधि केन्द्रमा विज्ञहरु र सम्बन्धित क्षेत्रको प्रतिनिधित्वसमेत हुनु आवश्यक छ ।
(आचार्य नेपाल पत्रकार महासंघका अध्यक्ष हुन्)
",२०७६ पुष २७ गते ११:५९
https://www.onlinekhabar.com/2019/09/798500,पोखराका मुख्य सडकमा अमेरिकी प्रविधिको कालोपत्रे,"६ असोज, पोखरा । पोहोर साल टालेको पोखराको सडकमा अहिले पनि उस्तै खाल्डै खाल्डा छन् । पोखराका मुख्य सडककै हालत गतिलो छैन । मुस्ताङचोकदेखि हल्लनचोकसम्मको बढी पर्यटकको आउ–जाउ हुने ठाउँ होस् या त हल्लनचोकदेखि जिरो किलोमिटरसम्मको सडक वर्षैपिच्छे टालिरहनुपर्ने अवस्था छ ।
सिद्धार्थ चोकदेखि महेन्द्र पुलसम्म होस् या रानीपौवादेखि अमरसिंह निस्कने मुख्य सडकको अवस्था पनि उस्तै छ ।
पोखरा न्युरोडमा २०७३ साल चैतभित्रै सक्नुपर्ने सर्फेस ड्रेसिङको काम २०७४ ठेकेदार कम्पनीले भदौ अन्त्यतिरमात्रै थाल्यो । बर्खायाममा न्युरोडको सडकमा ‘सर्फेस ड्रेसिङ’ गर्न ठेकेदार कम्पनीले गुणस्तरहीन काम गर्न लागेको आलोचना भएपछि महानगरले काम रोक्यो । न्युरोडमा सर्फेस ड्रेसिङ गर्ने भन्दै सडकको एक भागमा गिटी छरेर छोडियो । त्यसपछि त्यो सडकको कामै भएन । भइरहेको सडकलाई बलियो बनाइराख्न सर्फेस ड्रेसिङ सस्तो प्रविधि हो ।
अब भने पोखराका मुख्य सडक महंगो प्रविधिबाट निर्माण गरेर बढी टिकाउ बनाउनेतर्फ सरकार लागेको छ । गण्डकी प्रदेश सरकार र पोखरा महानगरपालिकाले पोखराका मुख्य व्यस्त रहने सडकको बनावट र प्रविधि नै फर्ने भएको छ ।
प्रदेश सरकार र पोखरा महानगरपालिकाले अस्फाल्ट प्रविधिबाट पोखराका सडक फेर्ने भएको छ । अस्फाल्ट प्रविधि बलियो, टिकाउ र महंगो मानिन्छ । यो अमेरिकी प्रविधि हो र पोखराजस्तो बढी पानी परिरहने ठाउँमा यस्तो सडक उपयुक्त हुने भौतिक पूर्वाधार विकास मन्त्रालयका सचिव ईश्वरचन्द्र मरहट्टाले बताए ।
जिरो किलोमिटरदेखि विन्ध्यवासिनीसम्म पोखरामा अहिले भएको एकमात्र अस्फाल्ट प्रविधिबाट बनेको सडक हो । जिरो किलोमिटरदेखि विन्ध्यवासिनीसम्मको सडकजस्तै अन्य व्यस्त सडक पनि बन्न लागेको प्रदेशअन्तर्गतको पूर्वाधार विकास कार्यालय कास्कीका सिनियर डिभिजन इन्जिनियर सोभियत खड्काले बताए ।
गण्डकी प्रदेश र पोखरा महानगरपालिकाले टेन्डर आह्वान गरिसकेको छ । सम्झौता भएको ढिलोमा एक वर्षभित्रैमा सक्ने गरी प्रक्रिया अगाडि बढेको पोखरा महानगरपालिकाका इन्जिनियर दीपक कुँवरले जानकारी दिए । ५ सेन्टिमिटर मोटाइको अस्फाल्ट हुने छ । यो प्रविधिमा कम्तीमा ४ सेन्टिमिटर मोटाइको कालोपत्रे हुनैपर्छ ।
‘६ महिनादेखि १ वर्षभित्रै काम प्रक्रिया अगाडि बढ्यो । अस्फाल्ट पिच देशमै त्यति धेरै नहुने भएकाले यसमा ढिलासुस्ती हुँदैन भन्ने सोचेका छौं,’ कुँवरले भने । मुस्ताङचोकदेखि राष्ट्रवैंकचोक, शहीद चोक हुँदै लेकसाइड हल्लनचोकसम्म र हल्लनचोकबाट जिरो किलोमिटरसम्म नयाँ अस्फाल्ट कंक्रिट पिच गर्न लागेको प्रमुख इन्जिनियर खड्काले जानकारी दिए ।
हल्लनचोकदेखि जिरो किलोमिटरसम्म पुरानो सबै पिच निकालेर नयाँ अस्फाल्ट कंक्रिट पिच हुने छ भने मुस्ताङचोकदेखि हल्लन चोकसम्म कतै भइरहेकै पिचमाथि अस्फाल्ट बिछ्याइन्छ भने कतिपय ठाउँ पुरानो निकालेर नयाँ हालिने छ ।
‘हल्लनचोकदेखि जिरो किलोमिटरसम्म पुरानो पिच कोतारेर नयाँ अस्फाल्ट पिच गरिन्छ । किनकी त्यहाँ सबैभन्दा बढी सडकमा उबडखाबड छ,’ इन्जिनियर खड्काले भने, ‘मुस्ताङ चोकदेखि हल्लनचोकसम्म सडह नमिलेको ठाउँमा मिलाउँदै नयाँ अस्फाल्ट पिच हुन्छ । अस्फाल्ट पुरानो पिचमाथि अर्को पिच गर्न सकिने बलियो प्रविधि भएकाले त्यसैअनुसार हुन्छ ।’
केही महिनाअगाडि बाराही घाटमा पानी जमेपछि कायाकिङ गरेको तस्वीर भाइरल बनेको थियो । बाटोबाट पानी निकास सहज ढंगबाट नभएकाले सडकमै ताल बनेको हो । अब अस्फाल्ट पिच गर्दा पानी निकास र भइरहेका नालालाई पनि व्यवस्थित गर्न बढी ध्यान दिइने प्रमुख इन्जिनियर खड्काले जानकारी दिए । ५ दशमलव ६ किलोमिटर यो सडक निर्माणका लागि १३ करोड रुपैयाँको अनुमान गरिएको छ ।
पोखरा महानगरपालिकाले पोखराका अन्य व्यस्त सडकमा अस्फाल्ट पिच गर्ने भएको छ । सभागृहदेखि बीपीचोकसम्मको न्युरोड, पर्स्याङदेखि सिद्धार्थचोक, चिप्लेढुंगा हुँदै महेन्द्रपुलसम्म, महेन्द्रपुलदेखि बगर हुँदै दीपसम्म र महेन्द्रपुल, रानीपौवा हुँदै अमरसिंह चोकसम्मको सडक बढी टिकाउ राख्ने अस्फाल्ट प्रविधिबाट बन्ने भएको हो ।
पोखरा महानगरले खण्ड खण्डमा ठेक्का दिने गरी टेन्डर आह्वान गरिसकेको छ । महानगरले करिब १२ किलोमिटर सडक अस्फाल्ट पिच गर्दै छ । त्यसका लागि १८ करोड रुपैयाँ अनुमान गरिएको छ । ‘अहिले भइरहेको सडकमा एक तह थपिन्छ । तर, चौडाइ उही नै हो,’ महानगरपालिकाका इन्जिनियर दीपकले भने ।
महंगो प्रविधि भए पनि बढी पानी परिरहने पोखरामा सडक बढी टिकाउ राख्न चुनौती रहेको प्राविधिक बताउँछन् । पोखराका सडक धेरै टिकाउ नहुने मुख्य कारण पनि पानी हो । ‘बाटोका लागि पानी सत्रु नै हो । त्यसको उचित निकास र व्यवस्थापन गरिएन भने विकास हुँदैन,’ प्रमुख इन्जिनियर खड्काले भने । बढी गाडीको चाप हुने ठाउँमा टिकाउ सडकका लागि अस्फाल्ट प्रविधिबाट सडक बनाउन लागिएको हो ।
के हो अस्फाल्ट प्रविधि ?
ईश्वरचन्द्र मरहट्टा
सचिव, भौतिक पूर्वाधार मन्त्रालय, गण्डकी
पछिल्लो समय सडक निर्माणमा धेरै सुनिएको र धेरै प्रयोग नभएको प्रविधि हो, अस्फाल्ट कंक्रिट प्रविधि । पोखरामा जिरो किलोमिटरदेखि विन्ध्यवासिनीसम्म यो प्रविधिबाट बनेको सडक हो ।
यो प्रविधिबाट मुख्य २ तरिकाबाट सडक पिच हुन्छ । सडकमा भएको कालोपत्र पूरै निकालेर नयाँ हाल्ने र रसायनहरु थपि अझ बलियो बनाउने गरी भइरहेको कालोपत्रेमाथि पुनः कालोपत्रे गर्ने । यी दुबै तरिका अब पोखरामा प्रयोग हुन लागेका छन् ।
यो अमेरिकी प्रविधि हो । महंगो भएकाले भारतमा पनि बल्ल अहिले बढी अस्फाल्ट सडक बनाउन थालिएको हो । अस्फाल्ट गरिएको सडक बढी टिकाउ मानिन्छ । यो प्रविधिबाट सडक बनाउँदा सतह मिलाउनुपर्छ ।
दैनिक ३ सयभन्दा बढी गाडी गुड्ने ठाउँमा अस्फाल्ट गर्न संघीय भौतिक पूर्वाधार मन्त्रालयले भनेको छ । अस्फाल्ट प्रविधिबाट बनेको सडक ८ देखि १० वर्षसम्म टिक्छ । यो प्रविधिमा कालोपत्रे ४ सेन्टिमिटरभन्दा बढी हुन्छ ।
",२०७६ असोज ६ गते १७:५४
https://www.onlinekhabar.com/2023/04/1297133,हरारी भन्छन् : एआईबाट मान्छे जोगिएला कि नजोगिएला यसै भन्न सक्दिनँ,"इजरायली इतिहासविद् तथा दार्शनिक युवल नोह हरारी विश्वका कथाहरूलाई निकै चाख दिएर हेर्छन् । ती कथालाई रोचकतापूर्वक प्रस्तुत गर्ने खुबी उनमा छ ।
हिजोआज उनी यान्त्रिक बौद्धिकता (एआइ)  का कारण चिन्तित छन् । उनको चिन्ता हो, कथा भन्ने शैलीलाई एआईले दिने चुनौती । ‘प्रविधिमा आविष्कारको इतिहासमा एआईनै यस्तो आविष्कार हो जसले रोचक कथा र गहन बहस सिर्जना गरेको छ’ उनले भने ।
हरारीका लागि यान्त्रिक बौद्धिकताको विकास जस्तो शक्ति प्रदर्शन अरू कुनै पनि हुनसक्दैन । उनको विचारमा पृथ्बीमा मानव जातिको प्रभुत्व वित्तीय स्थिति, नीति र राष्ट्रका आधारमा तुलना हुँदै आएको छ । तर पैसाको मूल्य नभएमा जतिनै रकम जम्मा गरेपनि त्यसको कुनै अर्थ नहुने हरारी बताउँछन् ।
यान्त्रिक बौद्धिकताले अहिले यस्तै अवस्था सिर्जना गरेको हरारीको भनाइ छ । यसको आविष्कार प्रविधिको क्षेत्रमा जति रोचक र सुन्दर छ यसले निम्त्याउने परिणाम उत्तिकै कुरूप रहेको उनी बताउँछन् । यान्त्रिक बौद्धिकता कुनै समय टाढा र सैद्धान्तिक विषयमात्र मानिन्थ्यो । अहिले भने वास्तविक भइसकेको छ ।
हरारीसहितका विज्ञहरूले यान्त्रिक बौद्धिकतामा आधारित च्याट बोटले रचनात्मक सिर्जनालाई ध्वंस पार्ने भएकाले रोक लगाउनुपर्ने धारणा राखेका छन् । ‘एआईमा आधारित सफट्वेयरहरूले मानव जातिले निर्माण गरेको सामग्री मात्रै फैलाउँदैन । यसले आफैँ सामग्री उत्पादन गर्नसक्छ । एआईले नै सबै कुरा उत्पादन गर्ने भएपछि मानव जातिको अस्तित्व के रह्यो त यसले मानव संस्कृतिमा कस्तो असर पार्ला कल्पना गरौँ त !’, हरारी भन्छन् ।
यसका खराब पक्ष अहिलेनै देखिन थालेको छ । उदाहरणका लागि गत साता जर्मनीको पत्रिकामा प्यारालाइसिसले थलिएका रेसिङ ड्राइभर माइकल सुम्याचरको अर्न्तवार्ता छापियो । पछि तथ्य जाँच गर्दा त्यो अर्न्तवार्ता एआईबाट तयार भएको पाइयो ।
एआई यो हदभन्दा पनि अघि बढ्नसक्ने हरारी बताउँछन् ।‘अनलाइनमा यदि कसैले राजनीतिक विषयमा वादविवाद गरेमा एआईले अब सम्बन्धित व्यक्तिकै आवरणमा उसका धारणासहितको अडियो भिडियो सामग्री तयार गरिदिनसक्छ । यसले कस्तो हंगामा ल्याउला’, हरारीको प्रश्न छ ।
एआईले अब मानिसले कल्पना नै नगर्ने किसिमले सार्वजनिक वादविवादलाई तोडमोड गरिदिने उनले बताए । विगतका दशकमा सामाजिक सञ्जालमा आउने स्क्यान्डल भन्दा यसले शक्तिशाली रूपमा गलत अफवाह सिर्जना गरेर फैलाउने स्थिति निर्माण भएको उनले बताए । त्यसको केही सुरूवात ब्राजिल र अमेरिकामा देखा पर्न थालिसकेको हरारीको भनाइ छ ।
बेलायती सरकारका सञ्चार प्रमुख जेमी फ्लेमिङले अफवाह फैलाउने मामिलामा एआई मुख्य चुनौती रहेको बताएका छन् । फेसनेबल ज्याकेटमा पप फ्रान्सिसको तस्वीर एआइकै सहारामा बनाइएको थियो । उक्त तस्वीर निकै नै भाइरल भयो । ‘एआईले प्रजातान्त्रिक मुलुकहरूमा चुनौती बढाएको छ । प्रजातन्त्रको सौन्दर्य नै संवादमा छ । यदि संवादमा एआई हाबी भयो भने प्रजातन्त्रनै समाप्त हुनेछ’ हरारी भन्छन् ।
अधिनायवादी राष्ट्रवादले दुर्भावनापूर्वक एआईको प्रयोग गर्‍यो भने त्यसले कस्तो प्रभाव पार्ला त ? हरारी भन्छन्, ‘नाजी शासनमा प्रविधिका नाममा उनीहरूसँग रेल, विद्युत र रेडियो थियो । अहिलेको अवस्थामा शासकहरूसँग अत्याधुनिक प्रविधि छ । एआई प्रविधिमा आधारित हतियार समेत बनेकाले यसको प्रभाव निकैनै विनाशकारी हुनेछ । एआई युगमा मानवताको अस्तित्व सबैभन्दा चुनौतीको विषय हो ।’
यो भन्दा पनि कठोर परिस्थिति एआईले सिर्जना गर्नसक्ने उनको भनाइ छ । एआईले धेरै मानिसको रोजगारी कटौती गर्नसक्ने भएकाले समाजमा मनोवैज्ञानिक र राजनीतिक रूपमा भयंकर असर पार्ने हरारीको बुझाइ छ । ‘एउटा विन्दुमा यस्तो अवस्था आउनसक्छ मानिसहरू क्षणिक रूपमा मात्रै नभएर भविष्यको श्रम बजारमा पनि बिक्री हुन अदक्ष बन्न सक्छन् । आर्थिक प्रणालीले करोडौँ मानिसलाई काम नलाग्ने महशुस गर्नसक्छ । यसले समाजमा पार्ने मनोवैज्ञानिक र राजनीतिक असर निकै भयंकर हुनेछ’, उनले भने ।
हरारी जटिल विषयलाई सरल भाषामा बुझाउन माहिर छन् । तर एआईको विषयमा उनले बुझेको कुरा अरूलाई बुझाउन नसक्दा वा अरूले नबुझ्दा उनी निराश सुनिन्छन् । ‘हामीले बुझ्नुपर्ने कुरा के छ भने एआईले आफ्नो निर्णय आफैँ लिन्छ । आफ्ना बारेमा मात्रै होइन तपाईं हाम्रा बारेमा पनि उसले आफैँ निर्णय लिन्छ । मैले कुनै भविष्यवाणी सुनाइरहेको छैन । मैले वर्तमानमा भइरहेको गतिविधि भनिरहेको छु’ हरारीले भने ।
ऋण आवदेकलाई ऋण दिने वा नदिने निर्णय लिन र कैदीलाई माफी दिने कि नदिने भन्ने निर्णय लिन पनि एआईको प्रयोग भएको पाइएको हरारीको जिकिर छ । ‘मानवजातिले यस्तो प्रविधिको निर्माण गर्‍यो त्यसले मानवकै शक्तिमाथि चुनौती थप्यो । एआईले हाम्रा  विषयमा सही निर्णय लिएको कुरामा हामी निश्चिन्त हुनुपर्छ । तर हामी यसैमा चुकेका छौँ’, उनले भने ।
नियामक निकायले एआईको कडा नियमन नगरेमा विकराल परिस्थिति सिर्जना हुनसक्ने हरारीको चिन्ता छ । चिकित्सा मामिलामा यसको नियमन झनै कडा हुनुपर्ने उनी बताउँछन् । ‘औषधि उत्पादन कम्पनीले नियामक निकायको लामो प्रक्रिया पूरा नगरी औषधी बिक्री गर्न पाउँदैनन् । कुनै दिन  एआई उकपरणबाटै जाँचबुझ गर्न थालियो भने मानव जातिको स्वास्थ्यमा कस्तो प्रभाव पर्ला’, उनी भन्छन् ।
त्यसैले सम्भावित खतरा रोक्न सरकारले नै कडा नियमन गर्नुपर्ने हरारीको तर्क छ । प्रविधि कम्पनीका मालिकहरू आफ्ना सेयर होल्डरभन्दा अरुप्रति उत्तरदायी नहुने भएकाले सकारले नै कडा नियमन गर्नुपर्ने उनको धारणा छ । ‘म माफी चाहन्छु तर यो वास्तविकता हो । एलन मस्क भन्नुस् वा मार्क जुकरवर्ग यिनीहरू जनताले चुनेको व्यक्ति होइन । यिनीहरू आफ्ना शेयर होल्डरबाहेक अन्यसँग उत्तरदायी हुँदैनन् त्यसैले उनीहरूलाई विश्वास गर्न नसक्ने भएकाले सरकारनै कडा रूपमा प्रस्तुत हुनुपर्छ’, हरारी भन्छन् ।
हरारीको तर्कलाई प्रमाणित गर्ने काम एलन मस्कले गरे । मस्कले अन्य एआई निर्माणका लागि अनुसन्धान बन्द गर्नुपर्ने पत्रमा हस्ताक्षर गरेकै केही दिनमा आफ्नै च्याटबट निर्माणको घोषणा गरे ।
हरारी आफैँले प्रयोग गर्ने फोनसँग पनि निकै सशंकित छन् । उनी प्राय फोनलाई बन्द गरेर घर्रामा राखिदिन्छन् । स्मार्टफोनलाई उनी आकस्मिक अवस्थामा प्रयोग गर्ने फोन भन्छन् । त्यसैले विदेश जानुपर्ने अवस्थामा बाहेक उनी त्यसको प्रयोग गर्दैनन् । ‘स्मार्ट फोनको सहाराविना कुनै काम गर्नै नसक्ने स्थिति पनि छ । तर त्यहाँ चाहिने भन्दा नचाहिने सूचना आएर झन्झट छ’, हरारी भन्छन् ।
स्मार्ट फोनमा मानिसको लतबारे हरारी भन्छन्, ‘हामीले जंक फुड धेरै खाँदा हाम्रो शरीरलाई फाइदा गर्दैन । तथापि हामी खाइरहेका हुन्छौँ । स्मार्ट फोन पनि जंक फुड जस्तै हो । यसको लतले हामी बोधो हुन्छौँ ।’
मानिहरूलाई गुगलको सूचनाले बोधो बनाएको उनको तर्क छ । प्राविधिक लतबाट बच्नका लागि बेलाबखत ध्यानमा जानुपर्ने उनको सुझाव छ । ‘हालसालै म लामो ध्यानबाट फर्किएँ । त्यहाँ मोबाइल, इन्टरनेट सबै निषेधित थिए । त्यसले मलाई मेरो दिमाग सफाइमा धेरै सहयोग गर्‍यो । नवीनतम युगमा प्रविधिको लतबाट बच्न यस्ता कुरा सहयोगी छन्’, उनले भने ।
हरारी भन्थे अधिनायकवादी सरकारले एआई प्रयोग गर्नु भनेको प्रजातन्त्रको लागि ठूलो संकट हो । अहिले इजरायलमा प्रजातन्त्र संकटमा परेको छ । ‘इजरायलमा सरकारले अधिनाकयवादी शासन लाद्न खोजिरहेको छ । इजरायली लोकतन्त्रको अस्तित्व वास्तवमै धरापमा छ’, उनले भने ।
यदि इजरायलको संसदले  अरब पृष्ठभूमिको नागरिकलाई मताधिकारमा रोकेमा त्यो निर्णय सर्वोच्च अदालतले मात्रै खारेज गर्न सक्ने हरारीको भनाइ छ । ‘अरब पृष्ठभूमिका नागरिक महिला तथा अल्पसंख्यका अधिकार खोस्ने प्रयास भएमा निर्वाचन पनि बिथोलिने स्थिति आउन सक्छ । यदि सरकार त्यो कानुन पारितका लागि सफल भएमा इजरायलमा लोकतन्त्रनै समाप्त हुनेछ’, उनले भने ।
इतिहासमा मानिसहरूको त्रुटीले ठूला संकट आएको उदाहरण दिँदै हरारी भन्छन्, ‘मानव जातिले त्रुटि  गर्दा आफैँमाथि संकट आएका प्रशस्तै उदाहरण छन् । मानिसहरूले गल्ती गर्नसक्छन् तर गल्ती नसच्याउँदा परिणाम भयंकर हुन जान्छ । एआईले यस्तै खतरा निम्त्याउने अवस्था छ । असल संस्था र राष्ट्र तीनै हुन् जो आफूलाई सच्याउने दिशामा अग्रसर हुन्छन् ।’
",२०८० वैशाख ११ गते १६:०९
https://www.onlinekhabar.com/2014/08/182831,एशियाकै शिर्ष सयमा पर्‍यो ‘लावा’,"९ भदौ, काठमाडौं । सूचना प्रविधि सम्बन्धी विभिन्न तालिम र सेवा दिँदै आएको नेपाली संंस्था लावा एशियाकै शिर्ष सयमा पर्न सफल भएको छ । रेड हेरिङ टप फाइनल हन्ड्रेड एसिया नामक अवार्डमा नेपालको लावा पनि पर्न सफल भएको हो ।
सुचना प्रविधिमा एसियामा रहेका हजारौं प्रतिष्ठित निजी संघ-संस्थालाई उछिनेर लावा शिर्ष सयमा पर्न सफल भएको छ । कम्पनीका अध्यक्ष बानेश्वर नेम्वाङले सोमबार शिर्ष सयमा परेको प्रमाणपत्र बुझ्नेछन् ।
हङकङमा रहेका अध्यक्ष नेम्वाङले रेड हायरिङको सयको सूचिमा नेपालमा काम गरिरहेको संस्था लावा पर्नु खुशीको विषय भएको बताए । सन् २००९ मा काठमाडौंको अनामनगरमा लावाको स्थापना भएकोे थियो ।
लावाले नेपालमा सुचना प्रविधिको क्षेत्रमा प्राविधिक सहयोग र सूचना प्रविधिका विविध विषयहरुमा तालिक सञ्चालन गर्दै आएको छ । लावा आइटीआइएलबाट मान्यता प्राप्त संस्था हो । यसले माइक्रोसफ्ट, एक्सआइएन र पिपुल सर्ट नामक विश्वकै प्रतिष्ठीत संस्थाहरुसँग सहकार्य गर्दै आएको छ ।
",२०७१ भदौ ९ गते १२:२९
https://www.onlinekhabar.com/2023/08/1344426,के हो आर्टिफिसियल इन्टेलिजेन्स ? हाम्रो बारेमा कसरी जान्दछ यति धेरै कुरा ?,"के तपाईंले आर्टिफिसियल इन्टेलिजेन्सका बारेमा बुझ्नुभएको छ ?
पछिल्लो ६ महिनायता च्याट जीपीटीजस्ता च्याटबट तथा मिडजर्नी जस्ता तस्वीर सिर्जना गर्ने (इमेज जेनेरेटर) प्लाटफर्मको प्रयोग निकै बढेको छ ।
तथापि आर्टिफिसियल इन्टेलिजेन्स (एआई) वा मेसिन लर्निंग मोडेलमा निकै लामो समयदेखि काम हुँदै आएको थियो ।
एआईले कसरी यतिधेरै कुरा जान्दछ ?
सबै प्रकारका मेसिन लर्निंग प्रक्रियामा प्रशिक्षण एक महत्वपूर्ण प्रक्रिया हो । जसमा कुनै कम्प्युटर प्रोग्राममा भारी मात्रामा डेटाहरुलाई एकत्रित गरिन्छ र ती डेटाहरु के बारेमा हुन् भन्ने बताउनका लागि निर्देश अनुसारको सेटबाट लेबल गरिन्छ ।
उदाहरणका लागि ती निर्देशहरु यस्ता हुनसक्छन् जस्तै, अनुहारयुक्त सबै तस्वीर खोज्नुहोस् वा यी आवाजहरुलाई वर्गीकृत गर्नुहोस् ।
त्यसपछि प्रोग्रामले दिइएको काम पूरा गर्नका लागि उपलब्ध जानकारीको ढाँचा खोज्दछ । कुनै नतिजासम्म पुग्नका लागि केही संकेत अर्थात् क्लू को आवश्यकता पर्नसक्छ । जस्तै, यो कुनै अनुहार होइन वा यी दुई आवाज नितान्त फरक छन् । तर प्रोग्रामले डेटाहरुबाट जुन जानकारी जुटाउँछ वा जुन क्लू उसलाई दिइएको हुन्छ ती सबैलाई जम्मा पारेर एउटा एआई मोडेल बनाउँछ । उक्त मोडेलको क्षमता निर्धारण गरेपछि प्रशिक्षणको प्रक्रिया सकिन्छ ।
प्रशिक्षण प्रक्रियाको माध्यमबाट कसरी विभिन्न प्रकारका एआई मोडेल तयार हुनसक्छन् भन्ने कुरा बुझ्नका लागि विभिन्न जनावहरुको उदाहरण लिन सकिन्छ ।
लाखौं वर्षको यात्रामा प्रकृतिको सहयोगमा जनावरहरुमा विशिष्ट खालका क्षमताहरु विकसित भएका हुन्छन् । ठीक त्यहीँ प्रकारले एउटा एआई मोडेलले आफ्नो आफ्नो प्रशिक्षण डेटाको सहयोगबाट लाखौं प्रकारका यस्ता चिजहरु बनाउन सक्दछ ।
मोडेलले जतिपटक प्रशिक्षण चक्र पूरा गर्दछ त्यति नै विकसित हुन्छ र अद्वितीय एआई मोडेल बन्दै जान्छ ।
च्याटबट के हो ?
वास्तवमा च्याटबट सुगाजस्तै हुन्छन् । सुगाले हाम्रो नक्कल गर्न सक्दछ र पूरै सन्दर्भ नबुझिकनै शब्दहरुलाई धेरथोर बुझेरै भए पनि दोहोराउन सक्दछ ।
च्याबटले पनि यस्तै गर्दछ तथापि त्यसभन्दा केही बढि बुझाइका साथ । च्याटबट लिखित शब्दहरुका साथ हाम्रा सम्बन्धहरुलाई नै परिवर्तन गरिदिन स्तरसम्म विकसित भैसकेको छ ।
आखिर च्याटबटले कुनै कुरा लेख्न कसरी जान्दछ ? वास्तवमा च्याटबट एआईकै एउटा प्रकार हो जसलाई ठूलो भाषा मोडेल (एलएलएम) को रुपमा बुझिन्छ । च्याटबटलाई भारी मात्रामा अक्षर सामग्रीहरुबाट प्रशिक्षित गरिएको हुन्छ ।
यस्तो मोडेल केवल शब्दहरुमा मात्र नभइ वाक्यमै पनि विचार गर्न सक्षम हुनछ । यसका अलावा च्याटबटले आफ्ना सबै प्रशिक्षण डेटामा अन्य उदाहरणका साथै कुनै अनुच्छेदमा शब्द तथा वाक्यांशको व्याख्या पनि गर्न सक्दछ ।
अरबौं शब्द तथा वाक्यांशको तुलनात्मक अध्ययनको आधारमा उक्त एआई मोडेलले कुनै प्रश्नलाई पढेर त्यसको जवाफ दिन सक्षम हुन्छ । यहीँ प्रविधिको आधारमा फोनले आफैं टेक्स्ट मेसेजको जवाफ दिन सक्छ । एआई मोडेलले सोही काम व्यापक परिमाणमा गर्न सक्दछ ।
ठूलो संख्यामा रहेका भाषाहरुका मोडेलको खास विशेषता भनेको उनीहरुले कुनै पनि मानवीय सहायताबिना नै व्याकरणका नियम सिकिरहेका छन् र शब्द वा वाक्यांशको अर्थसमेत निकालिरहेका छन् ।
के हामी एआईसँग कुरा गर्न सक्छौं ?
यदि तपाईं एलेक्सा, सिरी वा आवाज पहिचान गर्ने यस्तै अन्य कुनै सिस्टम चलाउने गर्नुहुन्छ भने तपाईंले यसमा एआईको प्रयोग गरिरहनु भएको हुन्छ ।
खरायोलाई सम्झिनुहोस् र उसको कान हेर्नुहोस् । यस्तो लाग्छ कि खरायोको कान सानोभन्दा सानो आवाज सुन्नका लागि डिजाइन गरिएको जस्तो लाग्छ ।
जब तपाईंले बोल्नुहुन्छ एआईले आवाज रेकर्ड गर्दछ र त्यसको पृष्ठभूमिको आवाजलाई हटाउँदछ । त्यसपछि उसले तपाईंको आवाजलाई फोनेटिक इकाइमा परिवर्तन गर्छ र त्यसको सम्बन्धित भाषाको आवाजहरुको लाइब्रेरीसँग मिलान गर्दछ ।
अनि एआईले तपाईंको आवाजलाई टेक्स्ट अर्थात् अक्षरमा परिणत गर्दछ ताकि जवाफ दिनुभन्दा पहिले सुन्नमा भएको कुनै गल्तीलाई हटाउन सकियोस् । यो प्रकारको आर्टिफिसियल इन्टेलिजेन्सलाई स्वभाविक भाषाहरुको प्रक्रिया भनिन्छ ।
फोन बैंकिङमा लेनदेनलाई पुष्टि गर्नका लागि हुन्छ भनेर बोल्नेदेखि लिएर आफू जान लागेको ठाउँको केही दिनपछि सम्मको मौसमको जानकारी लिने सम्मका अनेक प्रक्रियाहरुमा यहीँ प्रविधिले काम गरिरहेको हुन्छ ।
के एआईले तस्वीर पहिचान गर्न सक्दछ ?
के तपाईंले आफ्नो फोनमा खिचेका तस्वीरहरु फोन आफैले विभिन्न प्रासंगिक नामका फोल्डरहरु बनाएर त्यसभित्र राखिदिने काम गर्दछ ?
यदि त्यस्तो भएको छ भने तपाइँले आफ्नै जानकारी बिना नै एआईको प्रयोग गरिरहनुभएको छ ।
यस्तो प्रोग्रामलाई निकै ठूलो संख्यामा तस्वीरहरु देखाएपश्चात् प्रशिक्षित गरिएको हुन्छ र यी तस्वीरसँग केही विवरणहरु रहेका हुन्छन् ।
यदि तपाईंले साइकलको लेबलयुक्त धेरै तस्वीरहरु दिएर एआईलाई तस्वीर पहिचान गर्न लगाउनुभयो भने प्रोग्रामलाई साइकल कस्तो देखिन्छ भन्ने कुरा थाहा हुन्छ र उसले कुनै डुंगा वा कारलाई साइकलबाट अलग गर्नमा सक्षम हुन्छ ।
कहिलेकाहीँ एउटै जस्तो देखिने तस्वीरहरुमा पनि सूक्ष्म भिन्नता छुट्टाउनका लागि एआईलाई प्रशिक्षित गरिएको हुन्छ ।
यसै प्रकारले अनुहार पहिचान गर्ने प्रविधिले काम गर्दछ । कुनै पनि मानिसको अनुहार वा अनुहारको मुद्रा विशिष्ट खालको हुन्छ । एउटा व्यक्तिसँग अर्को व्यक्तिको अनुहारमा केही न केही फरक अवश्य हुन्छ । त्यसैले एआई प्रोग्रामले कुनैपनि व्यत्तिको अनुहारको विशेषताहरुलाई पहिचान गर्न सक्षम हुनछ ।
यस्तो खालको एल्गोरिदमको प्रयोग गरेर एआईले मेडिकल स्क्यानलाई बुझ्न सहयोग गर्दछ । यो प्रोग्रामले एकै समयमा हजारौं स्क्यान हेरेर सरीरलाई क्षति पूराउने खालका ट्युमरको पहिचान गर्न सक्दछ र त्यसको निदान बताउन सक्दछ जसरी कुनै विज्ञ डाक्टरले एउटा स्क्यान हेरेर बताउँछ ।
तपाईंको बारेमा एआईले के के जान्दछ ?
कतिपय एआई मोडेलहरु केवल संख्यामा खेल्दछन् । उनीहरुले भारी मात्रामा डेटाहरु जम्मा गर्दछन् र त्यसको सांख्यिकीय जानकारीको आधारमा सिर्जित सूचनाहरु निकै महत्वपूर्ण हुन्छन् ।
अनलाइन प्लाटर्फमहरुमा तपाईंले जुन खालका सामाजिक तथा आर्थिक सक्रियता देखाउनुहुन्छ त्यसको आधारमा एआई मोडेलले तपाईंको प्रोफाइल तयार गर्दछ र त्यहीँ आधारमा तपाइँको व्यवहारको आँकलन गर्न सम्भव हुन्छ ।
तपाईंले के खरिद गर्नुहुन्छ ? तपाईंलाई के मन पर्दछ ? तपाईंको आनीबानी कस्तो छ भन्ने लगायतका कुराहरु तपाईंले कार्ड वा अनलाइनबाट गर्ने किनमेलबाटै ट्रयाक गर्न सकिन्छ ।
नेट्फिलिक्स तथा अमेजन जस्ता प्लाटर्फमहरुले आफ्ना प्रयोगकर्ताले अघिल्लो रात कतिघण्टा प्लाटर्फममा बिताए र कुन सामग्रीहरु हेरे भन्ने कुरा ट्रयाक गर्दछन् । यदि तपाईंले कुनै भिडियोमा कमेन्ट गर्नुभयो भने तपाईंको सोसल मिडिया अकाउन्टलाई त्यसबारेमा थाहा हुन्छ ।
हरेक इन्टरनेट प्रयोगकर्ताको हकमा यस्तै भैरहेको हुन्छ । यसबाट एआईले मोडेललाई भारी मात्रामा डेटा प्राप्त हुन्छ र त्यसबाट सामाजिक रुझान कस्तो छ भन्ने कुरा पनि पत्ता लगाउन सकिन्छ ।
यो एआई मोडेलले हाम्रो जीवनमै प्रभाव पार्न थालेको छ । एआई मोडेलले नै तपाईंले कुनै ऋण लिन उपयुक्त छ कि छैन भनेर समेत बताउन सक्छ । तपाईंले गर्ने खरिदलाई पनि यसले प्रभावित गरिरहेको हुन्छ किनकि हामीले इन्टरनेट प्लाटर्फमहरुमा एआई मोडेलले छानेका विज्ञापनहरु देखिरहेका हुन्छौं र त्यहीँ अनुसार आफ्नो सपिङको व्यवहार पनि बदल्छौं ।
बीबीसी
",२०८० साउन १६ गते १०:४५
https://onlineradionepal.gov.np/2023/05/02/390247.html,"सूचना, सञ्चार प्रविधिको विकासलाई उच्च प्राथमिकतामा राखेका छौँ : मन्त्री शर्मा","‘सुरक्षित सूचना प्रविधि, सुशासन र समृद्धि’ भन्ने मूल नाराका साथ आज राष्ट्रिय सूचना तथा सञ्चार प्रविधि दिवस (आइसिटी डे) मनाइँदैछ । हरेक वर्षको मे २ मा आइसिटी डे मनाइँदै आएकामा नेपालमा निजी र सरकारी तवरबाट यो दिवस मनाइँदै आएको छ । २०७४ जेठ १९ गते बसेको मन्त्रिपरिषद्बाट निर्णय भएअनुसार प्रत्येक वर्ष मे २ मा राष्ट्रिय सूचना तथा सञ्चार प्रविधि दिवस मनाउन थालिएको हो । सुशासन, दिगो विकास एवं गरिबी न्यूनीकरणका लक्ष्य हासिल गर्ने उद्देश्य प्राप्तिका लागि यस दिवसको सान्दर्भिकता अझ बढिरहेको छ ।
सञ्चार तथा सूचना प्रविधिले विश्वलाई नै एउटा गाउँका रूपमा परिणत मात्र गरिदिएको छैन, मानव जीवनलाई सहज, सरल र समृद्ध बनाउन महत्वपूर्ण भूमिका निर्वाह गरेको छ । प्रविधिको उपयोगलाई बढी विश्वसनीय, सुरक्षित र पहुँचयोग्य बनाएर आम नागरिकलाई विद्युतीय माध्यमबाट सरल, सहज, सुलभ तथा विश्वसनीयरूपमा सेवा उपलब्ध गराउनुपर्ने आवश्यकता रहेको छ । सूचना तथा सञ्चार प्रविधिको बढ्दो प्रयोगसँगै यसलाई व्यवस्थित गर्न वर्तमान सरकारले नीतिगत एवं विभिन्न कार्यक्रमहरूको कार्यान्वयनमा जोड दिएको छ ।
सूचना प्रविधिको क्षेत्रमा लगानीको वातावरण सुधार गर्न, ज्ञानमा आधारित समाज तथा डिजिटल साक्षरतामा जोड दिइएको सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले बताउनुभएको छ । प्रस्तुत छ, राष्ट्रिय सूचना तथा सञ्चार प्रविधि दिवसका अवसरमा उहाँसँग राससका आलेख प्रमुख कृष्ण अधिकारी र समाचारदाता अशोक घिमिरेले गर्नुभएको कुराकानीको सम्पादित अंश :
सूचना प्रविधि क्षेत्रको विकासका लागि सरकारले कस्ता प्राथमिकता निर्धारण गरेको छ ?
आज हामी सूचना प्रविधि दिवस मनाउन गइरहेका छौँ । यस अवसरमा सबैलाई शुभकामना दिन चाहन्छु । सूचना प्रविधिको क्षेत्रलाई उच्च प्राथमिकतामा राखेर त्यसको विकास र समृद्धिका विषयलाई सँगसँगै अगाडि बढाएका छौँ । पछिल्लो समयमा सूचना र प्रविधि आधारभूत आवश्यकता बन्न पुगेको छ ।
कुनै समय विलासी लाग्ने यो विषय आजको दिनमा आइपुग्दा आधारभूत आवश्यकता महत्वको बनेको छ । खासगरेर कोभिड महामारीपछि हाम्रो देशमा पनि सूचना प्रविधिको बहुआयामिक प्रयोग बढेको छ । त्यसकारणले गर्दा सूचना प्रविधिलाई सम्पूर्ण राष्ट्रले महत्वका साथ हेर्नुपर्छ भन्नेमा नीतिगतरूपमा आउँदो नीति कार्यक्रम र बजेटमा यस विषयमा केही व्यवस्था गरिनेछ ।
सूचना र प्रविधिका क्षेत्रलाई हिजो अलि फरक ढङ्गबाट सोचियो । सुर्तीजन्य पदार्थ र मदिराको कर र सूचना प्रविधिसँग सम्बन्धित सामग्री खरिद गर्ने करको दर एउटै रहेको छ । विगतमा राज्यको आँखाले सूचना र प्रविधिलाई आधारभूत आवश्यकताको दृष्टिकोणबाट हेर्न सकेनछौँ । यसलाई मिलाउनुपर्ने देखिएको छ । आउँदो नीति कार्यक्रम बजेटमा पनि यी विषयलाई प्राथमिकताका साथ लैजानुपर्छ भनेर छलफल गरिरहेका छौँ ।
सूचना प्रविधिसँग सम्बन्धित आवश्यक ऐन, कानुन छैनन्, ती ऐन, कानुनलाई बदलिँदो परिस्थितिअनुसार अगाडि बढाउनुपर्छ । सूचना प्रविधिको क्षेत्रमा कानुनी व्यवस्था गर्नुपर्छ भनेर हामीले सोहीअनुसार काम गरिरहेका छौँ । त्यसैले अहिले मन्त्रालय सूचना प्रविधि ऐनको तयारी गरिरहेको छ । दूरसञ्चार क्षेत्रसँग सम्बन्धित विधेयकहरू तयारीका क्रममा छौँ ।
सूचना प्रविधि क्षेत्रको विकासमा कस्ता खालका चुनौती देखिएका छन् ?
सूचना प्रविधिको क्षेत्रमा ठूलो सम्भावना रहेको छ । सूचना र प्रविधिको हरेक क्षेत्रमा प्रयोग गर्नुपर्ने हो । हामीले त्यसरी सबै क्षेत्रमा सूचना प्रविधिको प्रयोग गर्न सकेका छैनौँ । पहुँच पनि वृद्धि गर्न सकेका छैनौँ । आम जनताको पहुँचमा पु¥याउन सकेका छैनौँ । हाम्रासामु पहिलो चुनौती यो नै रहेको छ ।
अर्को कुरा सूचना र प्रविधिसँग सम्बन्धित जनशक्ति निर्माण गर्ने र जनशक्तिलाई देशमा राख्ने खालको नीतिगत व्यवस्था हामीले गर्न सकेका छैनौँ । ती जनशक्ति ‘आउट सोर्सिङ’ गरेर ल्याउनुपर्ने अवस्था छ । हामीले देशमा दक्ष जनशक्ति उत्पादन गर्न नसकिरहेको अवस्था छ । अर्कातर्फ उत्पादित जनशक्तिलाई यहीँ राख्ने र उनीहरूको क्षमताको सदुपयोग गर्न नसकिएको महसुस भइरहेको छ । सूचना प्रविधिको क्षेत्रमा धेरै संरचनामा दोहोरोपन रहेको छ ।
संरचना विभिन्न बनेका छन्, तर कामको प्रकृति सबैको उस्तै प्रकारको छ । त्यसकारण संरचनागतरूपमा पनि यसलाई एकीकृत गर्नुपर्ने छ । देशमा प्राविधिक जनशक्ति उत्पादन गर्ने, उत्पादित जनशक्तिलाई सूचना प्रविधि क्षेत्रको विकास र समृद्धिमा अगाडि बढाउने विषयलाई अगाडि बढाउनुपर्ने चुनौती रहेछ ।
सूचना प्रविधिको क्षेत्रमा लगानी ग¥यो भने यस क्षेत्रले धेरै नै राजस्व दिने सम्भावना छ । देशको विकासमा यो क्षेत्र धेरै नै महत्वपूर्ण हो । महत्वपूर्ण हुँदाहुँदै पनि नीतिगत, कानुनी र बजेटको व्यवस्थाका कारणले गर्दा अहिले पनि सूचना प्रविधिको क्षेत्रमा अर्बौँ मुद्रा विदेश पठाइरहनुपर्ने चुनौती छ ।
यस क्षेत्रको विकास गर्ने र कम्तीमा पनि देशभित्रै ती कामहरू गर्न सक्ने अवस्था बनाउने हो भने राजस्वमा उल्लेख्य वृद्धि हुनसक्छ । यो राष्ट्रियताको हिसाबले पनि महत्वपूर्ण छ । सूचना प्रविधिसँग सम्बन्धित काम विदेशबाट गराउँदा हाम्रा तथ्याङ्कहरूको सुरक्षामाथि पनि प्रश्न उठेको छ । तथ्याङ्कको सुरक्षा गर्दै काम गर्नुपर्ने चुनौती पनि छ ।
साइबर अपराध नियन्त्रण, साइबर सुरक्षा र सरकारी डाटा सेन्टरको सुरक्षा अति संवेदनशील विषय भएकाले यसको सुरक्षामा विशेष ध्यान दिनुपर्ने भएको छ । यसका निम्ति समग्र नीतिगत, कानुनी, बजेट र कार्यक्रम, निर्णय, निर्देशिका, नियमावली सबै कुरामा यी विषयलाई विशेष ध्यान दिन जरुरी छ ।
डिजिटल नेपाल फ्रेमवर्कको अवधारणाअन्तर्गत काम भइरहेका छ, अहिलेको अवस्था के हो ?
आजको युग सूचना तथा सञ्चार प्रविधिको युग हो । त्यसैले आधुनिक युगको मागअनुसार हरेक क्षेत्रलाई सूचना तथा सञ्चार प्रविधिसँग जोड्दै मुलुकलाई समृद्धिको यात्रामा लैजान आवश्यक छ । ‘समृद्धिको आठ स्तम्भ भनेर डिजिटल फ्रेमवर्कलाई मानेका छौँ । कृषि, स्वास्थ्य, शिक्षा, ऊर्जा, दूरसञ्चार क्षेत्रको सुधार भनेर छुट्याइएको छ ।
यी क्षेत्रमा काम गर्न बजेटको व्यवस्था छ । तर अहिलेसम्म व्यवस्थित ढङ्गले काम अगाडि बढ्न सकेको रहेनछ । यो कामका लागि एउटा मात्र मन्त्रालयले गरेर हुँदो रहेनछ । धेरै मन्त्रालय जोडिएको छ । यसका निम्ति फ्रेमवर्कको संरचना बनेको छ, त्यसको नियमित ढङ्गले बैठक बस्न सकिरहेको छैन । प्रधानमन्त्रीको नेतृत्वमा, मुख्यसचिवको नेतृत्वमा र सञ्चार मन्त्रालयका सचिवको नेतृत्वमा विभिन्न संरचना बनेका छन् ।
ती सबै संरचनाको बैठक बसाल्नेमा हामी प्रयासरत छौँ । बैठक बसेर फ्रेमवर्कको कार्यक्रमलाई अगाडि बढाउनुपर्छ भनेर कार्यक्रमको ‘ब्रेक डाउन’ गर्ने, बजेट छुट्याउने, विश्व बैंकलगायत विभिन्न विकास साझेदारसँग छलफल गरेर प्रभावकारी कार्यान्वयन गर्ने भन्ने विषयलाई पनि हामीले सोचिरहेका छौँ । यो कार्यक्रम धेरै नै आवश्यक र राम्रो पनि छ । टेलिमेडिसिन, स्मार्ट विद्यालय, स्मार्ट कृषिका विषय यसमा आउन सक्छन् ।
यसकारण अन्तर मन्त्रालयगत छलफल चलाउन खोज्दैछौँ । यसलाई व्यवस्थित ढङ्गबाट लैजाने विषयमा प्रधानमन्त्रीसँग पनि छलफल र कुराकानी भइरहको छ । सरकारले ‘डिजिटल नेपाल फ्रेमवर्क’ को कार्यक्रमलाई प्रभावकारिताका साथ अघि बढाउने कामलाई तीव्रता दिएको छ ।
सूचना प्रविधिको पहुँचलाई धेरै जनताको माझमा पु¥याउन सरकारको योजना के छ ?
विगतदेखि नै नीति कार्यक्रममा सूचना प्रविधिको विषय समेटिएको छ । ‘डिजिटल डिभाइड’ कम गर्ने नीति सरकारको छ । पहँच हुने र नहुनेबीचको दूरी कम गर्ने अहम् विषय छ । सरकारले नै पहुँच पु¥याइदिएर तथा सम्बन्धित व्यक्तिले डिभाइस प्रयोग गरेर पहुँचमा पुग्ने भन्ने कुरा छ । राज्यले सबैतिर सूचना प्रविधिको पहुँच पु¥याउनुपर्छ ।
कतिपय सन्दर्भमा यो व्यापार मात्र पनि होइन, सामाजिक उत्तरदायित्वअन्तर्गत दूरदराजका ठाउँमा सूचना प्रविधिको सेवा पु¥याउँदा व्यापारिक लाभ त हुँदैन तर त्यो जनसेवा हुन्छ । त्यसकारण जनसेवाका निम्ति पनि गर्नुपर्ने हुन्छ । हामीले तीव्रताका साथ यसलाई अगाडि बढाउने र निकट भविष्यमा सबै गाउँपालिकामा पु¥याउने गरी सोच्दैछौँ । कहिले कानुनी अड्चनका विषय, कहिले प्राविधिक विषय आउँछन् । अहिले गण्डकी र लुम्बिनीमा युटिएलले अप्टिकल फाइबरको काम लिएको थियो । काम पनि भएको छैन, अदालतमा मुद्दा छ ।
फैसला छिटो हुँदैन । यी कारणले पनि डिजिटल डिभाइड कम गर्ने सरकारको नीतिमा बाधा सिर्जना गरेको छ । न्यायालयसँग समन्वय गरेर, सेवाप्रदायक संस्थालाई दूरदराजका ठाउँमा केन्द्रित गराएर भए पनि डिजिटल डिभाइड कम गर्ने नीतिमा छौँ । त्यसका निम्ति आउँदो नीति कार्यक्रम र बजेटमा ध्यान दिन्छौँ ।
सूचना प्रविधिको क्षेत्रमा तत्कालै गर्नुपर्ने कामका प्राथमिकतालाई कसरी छुट्टयाउनुभएको छ ?
सूचना प्रविधिसँग सम्बन्धित कानुन छिटोभन्दा छिटो निर्माण गर्नुपर्ने छ । कानुनले नचिन्ने काम हामी गर्न सक्दैनौँ । साइबर सुरक्षा, अनलाइन मिडिया, सामाजिक सञ्जाललगायत विकसित सबै प्रविधिको यहाँ प्रयोग भइरहेको छ । तर त्यसलाई नियमन गर्ने, करको दायरामा ल्याउने काम समयमा गर्न नसक्दा सूचना प्रविधिको भरमग्दुर प्रयोग र दुरुपयोग भइरहेको छ । यी विषयमा सबैभन्दा पहिला कानुन बनाउन जरुरी छ । सूचना प्रविधि क्षेत्रसँग सम्बन्धित दक्ष जनशक्ति हामीसँग छैन ।
भएका दक्ष जनशक्तिलाई सरकारी सेवालगायतमा आकर्षण गर्नेलगायत विषय प्राथमिकतामा पर्नुपर्छ । सूचना प्रविधि क्षेत्रका कर्मचारीलाई समयानुकूल तालिमको व्यवस्था छैन । यस क्षेत्रका प्राविधिकलाई तालिम दिने प्रशिक्षण प्रतिष्ठान निर्माण गरेर सरकारी सेवामा प्रवेश गरेकालाई निरन्तर तालिम दिनुपर्छ । प्रविधिको क्षेत्र दिनप्रतिदिन विकसित भइरहेको छ । अहिले पढेर आएको व्यक्ति अर्को साल ‘अपडेट’ हुनैपर्छ ।
किनभने प्रविधिका क्षेत्रमा धेरै नयाँ विकास भइरहेका हुन्छन् । निरन्तर क्षमता अभिवृद्धिका कार्यक्रम, जनशक्ति उत्पादन गर्नुपर्ने विषय छ । बलिया संरचना छैनन्, छरिएर रहेका संरचनामात्र छन् । छरिएको संरचनालाई ‘मर्ज’ गरेर बलियो बनाउनुपर्ने आवश्यकता छ ।
नेपालमा सूचना प्रविधिको विकासको सम्भावना उच्च छ भनिन्छ, नेपाललाई ‘आइसिटी हब’का रूपमा विकसित गर्ने सम्भावना कत्तिको देख्नुहुन्छ ?
नेपालमा सूचना प्रविधि विकासको उच्च सम्भावना छ । सूचना प्रविधिको प्रयोग गर्न सक्यो भने यसले मुलुकको कुल गार्हथ्य उत्पादनमा उल्लेखनीय योगदान गर्न सक्छ । सेक्युरिटी प्रिन्टिङको कामका लागि जति मुद्रा विदेश पठाइरहेका छौँ, त्यो सबै यही रोक्न सकिन्छ । नोट छाप्न सकिने अवस्था रह्यो भने अर्बाैँ रकम जम्मा हुन्छ । नेपाललाई सूचना प्रविधिको ‘हब’ बनाउन एकपटक लगानी बढाएर जानुपर्छ ।
अझै इन्टनेट आम जनताको पहुँचमा पुग्न सकेको छैन । इन्टरनेटको शुल्क सस्तो बनाउन सरकारको योजना के छ ?
इन्टरनेट सस्तो र गुणस्तरीय हुनुपर्छ । व्याण्डविथ विदेशबाट किनेर ल्याउनुपर्दा महँगो भएको अवस्था छ । समुद्रसम्म नेपालको आफ्नै अप्टिकल फाइबर बिछ्याउन सक्ने हो भने इन्टरनेटको शुल्क धेरै नै कम हुनसक्छ । थोरै सेवा दिएर धेरै शुल्क लिनेभन्दा पनि धेरै सेवा दिएर कम शुल्क लिँदा सेवा प्रदायकलाई पनि फाइदा नै हुन्छ । इन्टरनेटलाई सुलभ बनाउनुपर्छ भन्ने विषयमा छलफल भइरहेको छ । इन्टरनेट सस्तो बनाउन नीतिगत, कानुनी र व्यवहारिकरूपमा छलफल गरिरहेका छौँ ।
पछिल्लो समय कृत्रिम बौद्धिकता (एआइ)को प्रयोग बढिरहेको छ, यसका बारेमा सरकारको बुझाइ के छ ?
अब हामीले आर्टिफिसियल इन्टेलिजेन्सका बारेमा पनि सोच्नुपर्ने बेला आएको छ । यद्यपि हाम्रो देशको सन्दर्भमा त्यो भन्दा अगाडि धेरै काम गर्न बाँकी छ । दक्ष जनशक्ति उत्पादन गर्ने चुनौती छ । दक्ष जनशक्तिको उत्पादन, क्षमता अभिवृद्धि गर्दै गएर एआई प्रविधिमा पनि पुग्नुपर्ने छ । त्यसका बारेमा छलफल नै नभएको होइन, तर अहिले नै कार्यान्वयनको तहमा जाने गरेर सोचिरहेका छैनौँ । रासस
सूचना, सञ्चार प्रविधिको विकासलाई उच्च प्राथमिकतामा राखेका छौँ : मन्त्री शर्मा (भिडियो)
","१९ बैशाख, २०८०"
https://onlineradionepal.gov.np/2023/05/02/390330.html,सुरक्षित सूचना प्रविधि : सुशासन र समृद्धि,"नेत्र सुवेदी ‘प्रयास
काठमाडौँ I सूचना प्रविधि भन्ने बित्तिकै कम्प्युटर, मोबाइल, इन्टरनेट, सोसल मिडिया, आर्टिफिसियल इन्टेलिजेन्स (एआई) लगायतका उपकरण र सुविधाहरु हाम्रो मानसपटलमा आइपुग्छन् ।
सूचना तथा सञ्चार प्रविधि दिवस (आइसिटिडे) हरेक वर्ष अङ्ग्रेजी महिनाको मे २ का दिन पर्दछ । क्यान फेडरेसन र सरकारी निकायले मिलेर यो दिवस मनाउँदै आएकामा यो वर्ष छैटौँ सूचना तथा सञ्चार प्रविधि दिवस मनाइँदैछ । यो वर्षका लागि ‘सुरक्षित सूचना प्रविधि : सुशासन र समृद्धि’ मूल नारा तय भएको छ । सञ्चार तथा सूचना प्रविधि मन्त्रालयको अगुवाइमा निजी क्षेत्र, क्यान फेडरेसन, सूचना तथा सञ्चार प्रविधिसँग सम्बन्धित संस्थाहरु समेतको सहभागितामा विविध कार्यक्रमका साथ देशैभर यो दिवस मनाइँदैछ ।
कोभिड–१९ का कारण गरिएको लकडाउन प्रारम्भ हुनासाथ अत्यावश्यक खाद्यान्न, इन्धन तथा स्वास्थ्य सामग्रीको आपूर्ति प्रभावित हुने अनुमान गरिएको थियो भने लकडाउनको पहिलो हप्ताभित्रै सोसल मिडिया र अनलाइन विधिबाट पनि वाणिज्य, आपूर्ति तथा उपभोक्ता संरक्षण विभागमा गुनासो गर्न सकिने तथा गुनासोको सम्बोधन सम्बन्धमा उपभोक्ता अधिकार व्यवस्थापन सूचना प्रणालीबाटै अनलाइन माध्यमबाट गुनासोकर्तालाई जानकारी गराउने खालको कल सेन्टरको प्रयोग गरिएको थियो । यो पद्धतिबाट विभागमा एक हजार पाँच सयभन्दा बढी उजुरी र पृष्ठपोषण प्राप्त भएका थिए र अधिकांशको सम्बोधनसमेत भएको थियो । हाल सूचना प्रविधि विभागले तयार गरी उपलब्ध गराएको वेबसाइटको टेम्प्लेटमा गुनासो गर्ने र सोको सम्बोधन गर्ने बटनसमेत समावेश छ । सोही बटनलाई थप सम्पादन गरी ‘मिट योर मिनिस्टर’ भन्ने फरक खालको अन्तरक्रियात्मक फिचर सञ्चार तथा सूचना प्रविधि मन्त्रालयको वेबसाइटमा समावेश गरिएको छ । यी र यस्ता प्रविधियुक्त सुविधाको प्रयोगले प्रयोगकर्ताको दृष्टिकोण प्राप्त गरी सुधार गर्ने बाटो खुला हुने आशा गर्न सकिन्छ ।
सुरक्षित सूचना प्रविधिको प्रसङ्ग
नेपालमा सुशासन, विद्युतीय सुशासनको चर्चा हुन लागेको दुई दशक बितिसकेको छ । अभ्यासको लेखाजोखा गर्दा केही मात्र कार्यालय वा सङ्गठनहरु मात्र सूचना तथा सञ्चार प्रविधिको प्रयोगमा चुस्त र सफल देखिन्छन् भने कतिपयले प्रयोगमा ल्याएका सूचना तथा सञ्चार प्रविधि प्रणालीहरु अपूरा र असुरक्षित छन् । शासकीय व्यवस्थामा सुधारका लागि आवश्यक ठानिएका सहभागिता, पारदर्शिता, अनुमानयोग्यता र जवाफदेहिता प्रवर्द्धनमा सूचना तथा सञ्चार प्रविधि सहयोगी हुने देखिएको छ । केही वर्षयता घाटाका प्रणाली अवरुद्ध हुनेसम्मका घटना तथा साइबर अपराधको बढ्दो क्रमलाई दृष्टिगत गर्दा सूचना प्रणालीको प्रयोगमा साइबर सुरक्षाको विषय पेचिलो बन्दै गएको छ । यस वर्षका लागि तय भएको नारामा रहेको सुरक्षित सूचना प्रविधिले यस विषयलाई इङ्गित गरेको हुनुपर्दछ । सफ्टवेयर, वेबसाइट, हार्डवेयरको स्तरीकरणका साथै निगरानी गर्ने प्रणालीका साथै तथ्याङ्कको सुरक्षाको विषयसमेत साइबर सुरक्षामा पर्दछ । साथसाथै, प्रयोगकर्ता होसियार हुनुपर्ने विषयलाई शिक्षा तथा सचेतनाको माध्यमबाट समेट्नुपर्ने देखिन्छ ।
पछिल्लो समयमा आएर टेलिफोन प्रविधिमा मात्र तीव्र विकास भएको छैन कि हार्डवेयर र सफ्टवेयरका नवीन र भरपर्दो विकल्पहरु विकसित भइरहेका छन् । डाटा भण्डारण, डाटा विश्लेषण र विविध क्षेत्रमा रोबोटिक्स एवम् मेसिन लर्निङ र समग्रमा आर्टिफिसियल इन्टेलिजेन्सको प्रयोग बढ्दै गएको छ । सूचना तथा सञ्चार प्रविधिको प्रयोगका लागि तीक्ष्ण बुद्धि भएका जिज्ञासु जनशक्तिको खाँचो मात्र छैन कि विद्यमान जनशक्तिलाई सूचना प्रविधिले सिर्जना गरेका अवसर लिन सक्ने बनाउनका लागि उपयुक्त प्रशिक्षण तथा सिक्ने वातावरणको समेत खाँचो छ । यसका साथै मुलुकभित्रै युवाहरुलाई आइसिटीसम्बन्धी काममा संलग्न गराई समयको धारअनुसारको अर्थतन्त्र निर्माणमा सरिक हुनुपर्ने देखिन्छ ।
सुशासनका लागि आइसिटी
राम्रो शासन व्यवस्थालाई सुशासन भनिन्छ भने यसको एक बलियो माध्यमका रुपमा सूचना प्रविधियुक्त शासन वा विद्युतीय शासन रहेको छ । सूचना तथा सञ्चार प्रविधिलाई नागरिक र सरकारको बीचमा सम्पर्क सूत्रका रुपमा प्रयोग गर्ने कार्य विद्युतीय शासनले गर्दछ । विद्युतीय शासनको उद्देश्य भनेको सरकार, बजार र नागरिकका राष्ट्रिय, प्रादेशिक र स्थानीय तहमा रहेका सेवासँग जोडिएका प्रक्रियाहरुलाई सरलीकृत गर्नु हो । विद्युतीय शासन भनेको सुशासन स्थापनाको नवीनतम् र गतिशील आयाम हो । यसमा सेवा प्रवाहमा सुधारका विषय त समेटिन्छन् नै सँगसँगै वस्तु तथा सेवाको उत्पादन र वितरणलाई थप प्रभावकारी तुल्याउने काम पनि पर्दछन् ।
विद्युतीय शासनले पूर्णता पाउनका लाग संस्थागत वातावरण सहितको स्पष्ट सोच र नीति,  विद्युतीय शासनका लागि तयारी र सो को समीक्षा, सफ्टवेयर÷ हार्डवेयर विकास र व्यवस्थापन,  सीपयुक्त र समर्पित जनशक्ति, सरोकारवालाबीच तत्त्सम्बन्धमा एउटै बुझाइ, निरन्तरको इनोभेसन, एकापसमा सञ्जालीकरण र निरन्तर अद्यावधिक गर्ने कुरा पर्दछन् । विद्युतीय शासन स्थापनाका लागि उल्लिखित विषयहरुका अलावा नेतृत्वको इच्छाशक्ति पनि महत्वपूर्ण हुन आउँछ । माग पक्षको रुचि र प्राथमिकता पहिचान गर्दै उपयुक्त ढंगले स्तरीय सेवा उपलब्ध गराउने विषयले मात्र सुशासन प्राप्त हुन सक्छ जसका लागि आइसिटीको प्रयोग सहयोगी हुने देखिएको छ ।
विश्व परिवेशमा अगुवा ट्रेन्डसेन्टरका रुपमा हाल प्रविधिजन्य क्रान्ति देखिएको छ । यसैको परिणामस्वरुप शासन सञ्चालनमा विद्युतीय माध्यमको प्रयोग अर्थात् ई गभर्नेन्सले स्थान र चर्चा पाएको छ । यसबाट सरकार र सरकार, सरकार र नागरिक, सरकार र बजार तथा सरकार र राष्ट्रसेवकबीच पनि सम्बन्ध स्थापना भई शासन प्रक्रिया थप सशक्त र सिर्जनशील बन्दछ । दोहोरो सञ्चार कायम गर्ने गरी सूचना तथा तथ्याङ्कलाई पद्धतिमा ढाल्ने र मिल्दोजुल्दो कामलाई साझा प्लेटफर्ममा समेट्ने प्रयत्न भने आवश्यक छ ।
शासन सञ्चालक वा शासन प्रणालीप्रति नागरिक विश्वास अभिवृद्धि गर्न विद्युतीय शासन सहयोगी देखिएको छ । काम कारबाहीमा पारदर्शिता र जवाफदेहिता मात्र हैन विश्वसनीयतासमेत बढाउँदछ । यसका साथै सूचना तथा सञ्चार प्रविधिको प्रयोगले सार्वजनिक क्षेत्रमा हुने गरेका अनियमितता र चुहावट घटाउँछ, सरोकारवालाबीच मात्र हैन कि सेवाग्राही र सेवा प्रदायकबीचको अन्तरक्रिया बढाउँछ । सार्वजनिक सेवामा कारोबारको लागत तथा समय घटाउँदछ, मानवीय व्यवहार र स्वभावजन्य त्रुटिहरु घटेर जान्छन् । निर्णय निर्माणका क्रममा सूचना प्रशोधनको तह घट्दछ, अनुगमन मूल्याङ्कन प्रक्रिया सरल बन्दछ, प्रभावकारी बन्दछ । यसका साथै एउटै स्थानबाट धेरै सेवा प्रवाह सम्भव हुने, घरमै बसेर सेवा प्राप्त गर्न सकिने जस्ता परिणाम पनि देखापर्दछ ।
सन् १९९६ देखि सन् २०१० को अवधि र एक सय ७० वटा देशको तथ्याङ्कका आधारमा भएको अध्ययनले के निष्कर्ष निकालिएको छ भने जहाँ इन्टरनेट प्रयोगकर्ताको सङ्ख्या बढी हुन्छ उक्त देशमा चाहे जस्तोसुकै शासन प्रणाली अपनाइएको भए पनि कुशल र स्थायी शासन हुन्छ । इन्टरनेटले सूचनामा पहुँच बढाउने, एकभन्दा बढी स्रोतहरुबीच सामाञ्जस्यता ल्याउने र राजनैतिक संवादको लागि मञ्च तयार गर्दछ । नेतृत्व तहलाई पारदर्शी र जवाफदेही बनाउन पनि इन्टरनेट सहयोग हुन्छ । अध्ययनले इन्टरनेटलाई थप चरणका रुपमा समावेश गर्न सिफारिससमेत गरेको छ ।
आइसिटीको प्रयोगलाई व्यापक र प्रभावकारी बनाउनका लागि खासगरी शासकीय व्यवस्थाका सबै पक्षहरु जस्तो कि सरकार, नागरिक, निजी क्षेत्र र संलग्न जनशक्ति सबैमा आइसिटी मैत्री व्यवहार आवश्यक पर्दछ । आइसिटीको सुरक्षित प्रयोगबाट सेवामा पहुँच बढ्न गई सामाजिक समावेशीकरणमा टेवा पुगेको, सूचना प्रवाहको मात्रा बढेको र गुनासो समाधान सरल भएको अध्ययनहरुले देखाएका छन् ।  सुगम र दुर्गम वा सहर र ग्रामीण क्षेत्रमा देखिएको आइसिटी प्रयोगको अन्तरलाई डिजिटल डिभाइड हुन गई एउटा नयाँ खालको असमानताको सिर्जना भएको छ । यसको समाधानका लागि पूर्वाधारमा लगानी, डिजिटल साक्षरता र सुविधाको सबै शासकीय तहमा विस्तार आवश्यक देखिन्छ ।
इन्टरनेट वा विद्युतीय माध्यमको प्रयोग गरी वस्तु तथा सेवाको स्वामित्व स्थानान्तरण गर्ने कार्यलाई विद्युतीय व्यापार वा इकमर्स भन्ने गरिन्छ । वस्तु तथा सेवा खरिदका लागि आदेश जारी गर्ने, वस्तु तथा सेवा उपलब्ध गराउने  तथा गुनासो सुनुवाइ गर्ने काम यसमा समेटिन्छन् । आइसिटीको प्रयोगबाट उपभोक्तासँगको बजारको सम्बन्ध विस्तार भएको छ । फलस्वरुप व्यक्ति रहेको ठेगानामा छनोटअनुसारका चिजवस्तुहरु डेलिभरी गर्ने पद्धति विकसित हुँदै गएको छ ।
कोभिडपश्चात्को परिस्थितिमा विद्युतीय माध्यमबाट हुने कारोबारमा पाँच सय प्रतिशतसम्म वृद्धि भएको सर्भेक्षणले देखाएको छ । इकमर्स अपनाउँदा कारोबारको लागत घट्छ भने सुरक्षा बढ्छ । नगद छाप्न लाग्ने लागत र जोगाइराख्नमा रहेको जोखिम हटेर जान्छ । अर्को चाखलाग्दो कुरा त के भने इकमर्स प्रारम्भ गर्न ठूलो लगानी लाग्दैन । मात्र आवश्यकता के छ भने इकमर्सको पूर्ण सफलताका लागि सर्वसाधरणहरु नै डिजिटल साक्षर हुनु जरुरी हुन्छ ।
त्यसैगरी, इपेमेन्टका लागि तत्पर र इच्छुक भएमा मात्र इकमर्सको समेत बढोत्तरी हुँदै जान्छ । इकमर्स कुनै देशभित्र सीमित हुनुनपर्ने हुँदा यसखाले व्यापारिक मोडका कारण एउटा कुनै स्थानमा प्रारम्भ गरिएको उत्पादनको विश्व बजारमा फराकिलो पहुँच वृद्धि सम्भव छ । त्यसो त पर्याप्त तयारीका साथ गरिएको इकमर्स आफैँमा औपचारिक बजारको पात्र बन्न पुग्दछ ।
कारोबारपछिको सूचना तथा तथ्याङ्क सजिलै प्राप्त सम्भव हुन्छ । उपभोक्तालाई उपलब्ध हुन सेवा र आपसी सम्बन्धमा थप प्रगाढता आउने हुन्छ । सरसर्ती हेर्दा बजार सक्रिय देखिएता पनि यसको समग्र व्यवस्थापन र नियमनका लागि सरकारी, निजी र सर्वसाधरण नागरिकको पनि आ–आफ्नै भूमिका हुने र हुनुपर्ने देखिन्छ । खासगरी भीडभाड हुनु जोखिमको विषय हुने कोभिड र यस्तै अन्य महामारीका बखत सुरक्षित किनबेचको मोडलका रुपमा इकमर्स एउटा राम्रो विकल्प हुने देखिन्छ । राज्यका तर्फबाट र व्यापारिक छाता सङ्गठनको दायित्वको दृष्टिकोणबाट समेत व्यवसायलाई औपचारिक र पहिचानयुक्त बनाउने एउटा कडी इमर्स हो । हुन त यसले अवसरसँगै चुनौती पनि थप गरेको छ । यो सीमाविहीन हुन्छ । नेपालले ढिलै भएपनि नेपालले इकमर्स रणनीति र कानुनको मस्यौदा तयार गरेको छ । विधेयकलाई अन्तिम रुप दिनुअघि इकमर्सका विज्ञ र सञ्चालकसँग पटकपटक छलफल गरी अन्तिम रुप दिनुपर्दछ ताकि कानुन आउनासाथ कार्यान्वयनमा समस्या नपरोस् । कानुन एउटा पूर्वाधार हो । सचेतना, सकारात्मक मानसिकता पनि इकमर्सका लागि आवश्यक सर्त हुन् ।
समृद्धिका लागि आइसिटी
केही वर्षपहिले तनहुँ दमौली नजिकको मानहुकोट सामाजिक सञ्जालमा अपलोड भएको भिडियोकै कारण आकर्षणको केन्द्रमा बदलिएको छ । स्थानीय तहले पूर्वाधारमा लगानी गरेको छ । यसखाले थुप्रै पर्यटकीय स्थल तथा प्रोडक्टहरुको प्रचारप्रसार गर्न आइसिटी सहयोगी हुन्छ । भाइरल गीत वा भिडियोले रोयल्टीमार्फत कमाई पनि गरेका हुन्छन् । सूचना तथा सञ्चार प्रविधिको उचित प्रयोगबाट उपलब्ध स्रोत साधन र सम्भावनाहरुको सही पहिचान हुने, सदुपयोग हुने मात्र नभई रोजगारी र आय बढ्ने तथा वितरण तथा पुनः वितरण सरल एवम् वैज्ञानिक भई असमानता र बेमेल हटेर जाने जस्ता राम्रो परिणाम निस्कन्छन् । आर्थिक समृद्धिसँगै स्वतन्त्रताको अभ्यास, बौद्धिक तथा सिर्जनात्मक कार्यहरु सम्भव हुने, आध्यात्मिक आयाम बलियो हुने, विभेद र वञ्चितीकरण हटेर गई समाजमा मेलमिलाप र सामञ्जस्यता बढेर जाने सही अर्थमा समृद्ध देश सुखी नेपालीको गन्तव्य हासिल हुन्छ । यसरी प्रयोगमा आउने आइसिटी सुरक्षित र विश्वसनीय हुन जाँदा कारोबार लागत घट्ने र लगानी वातावरण तयार गर्न सहयोगी हुन जान्छ ।
सारमा भन्नुपर्दा सूचना प्रविधिको प्रयोग अपरिहार्य छ यसको सुरक्षित प्रयोगका लागि तत्काल सम्भव देखिएका साइबर सुरक्षाका सबैखाले उपायहरु अवलम्बन गरिनु पर्दछ । आइसिटीको प्रयोगलाई सर्वसाधारणको जीविकासँग जोड्न र मुलुकको उत्पादकत्व बढाउन सक्ने गरी सरकारी, निजी र सामुदायिक क्षेत्रले आपसी समन्वयमा काम गर्नुपर्ने देखिन्छ । आइसिटी क्षेत्रका प्राज्ञिक संस्था र विज्ञहरुले देशमा आइसिटी क्षेत्रको सुधारका लागि गरेको योगदानको कदर र सम्मान गर्नसमेत पछि पर्नुहुँदैन ।  रासस
(लेखक सञ्चार तथा सूचना प्रविधि मन्त्रालयका सहसचिव हुनुहुन्छ)
","१९ बैशाख, २०८०"
https://onlineradionepal.gov.np/2023/08/02/414024.html,सूचना प्रविधि क्षेत्रमा नयाँ पुस्ताको रहरलाग्दो आकर्षण,"काठमाडौँ । नेपालमा परम्परागत रूपमा अर्थतन्त्रका पाँच आधार भनेर कृषि, जलस्रोत, पर्यटन, उद्योग र जनशक्तिलाई लिने गरिन्थ्यो । तर पछिल्लो एउटा नयाँ क्षेत्र थपिएको छ– सूचना तथा सञ्चार प्रविधि । केही दिन अघि मात्रै इन्स्टिच्युट फर इन्टिग्रेटेड डेभलपमेन्ट स्टडिज (आइआइडिएस)ले सार्वजनिक गरेको एक प्रतिवेदनको नतिजाले यो तथ्य अझ बलशाली रूपमा पुष्टि भएको छ । सो प्रतिवेदनअनुसार नेपालमै बसेर विदेशीलाई सूचना प्रविधि सेवा निर्यात गरिरहेका करिब साढे ६६ हजार आइटी जनशक्तिमार्फत वार्षिक ६७ अर्ब रुपैयाँभन्दा बढी आम्दानी भइरहेको छ ।
नेपालमा आइटी क्षेत्रले वार्षिक ६७ अर्ब ४६ करोड ५० लाख रुपैयाँ (५१५ मिलियन डलर) आम्दानी गरिरहेको उल्लेख गर्दै प्रतिवेदनमा सन् २०२२ मा सूचना प्रविधि सेवा निर्यातबाट देशको कुल गार्हस्थ उत्पादनमा १.४ र वैदेशिक लगानी सञ्चितिमा ५.५ प्रतिशत योगदान पुगेको देखिएको छ ।
आइटी सेवा निर्यातबाट भएको आम्दानी अघिल्लो वर्षको तुलनामा सन् २०२२ मा ६४.२ प्रतिशतले वृद्धि भएको, एक सय छ वटा कम्पनीमार्फत र फ्रिलान्सर गरी ६६ हजार पाँच सय नौ जनाले आइटीसम्बन्धी काम गरिरहेको जुन तथ्य सार्वजनिक भएको छ, यो नेपालको सूचना प्रविधिमा भएको निकै महत्वपूर्ण प्रगतिको सूचक हो ।
धेरै कोणहरूबाट यो सूचक महत्वपूर्ण छ । पहिलो कुरा त अब नेपालमा सूचना तथा सञ्चार प्रविधि अर्थतन्त्रको महत्वपूर्ण आधार हो भन्ने तथ्य स्थापित भएको छ । हिजो सूचना तथा सञ्चार प्रविधिलाई विलासिता वा मनोरञ्जनको साधन मात्रै मान्ने अवस्था थियो । अब आवश्यकताका आधारमा सूचना प्रविधि मानव जीवनका लागि नभई नहुने साधन बनेको छ भने आयआर्जनका हिसाबले पनि अर्थतन्त्रको महत्वपूर्ण आधारको रुपमा स्थापित हुँदै गएको पुष्टि भएको छ ।
दोस्रो, नेपालबाट बर्सेनि ठूलो सङ्ख्यामा बौद्धिक पलायन भइरहेको छ । कक्षा १२ उत्तीर्ण गरेपछि उच्च शिक्षामा नाममा ठूलो सङ्ख्यामा युवा बिदेसिएका मात्र छैनन्, उनीहरूसँगै ठूलो परिमाणमा पूँजी पनि बाहिरिएको छ । यसले नेपाली समाजमा आर्थिक, सामाजिक र मनोवैज्ञानिक समस्या सिर्जना गरिरहेको छ । आर्थिकरुपमा वैदेशिक अध्ययनका नाममा ठूलो रकम बाहिरिएको छ भने सामाजिक रुपमा परिवारहरू विखण्डित हुन थालेका छन् । यसबाट समाजमा मनोवैज्ञानिक रुपमा पनि ठूलो असर पारेको छ ।
सन्तानलाई जति मायाँ गरेर हुर्काए पनि, लेखाए पढाए पनि अन्ततः विदेश नै जाने हुन् भन्ने मानसिकताले धेरैको दिमागमा घर गर्न थालेको छ । यो बेलामा देशभित्रै बसेर पनि उच्चस्तरको आयआर्जन गर्न सकिन्छ भन्ने तथ्य सूचना तथा सञ्चार प्रविधिको क्षेत्रबाट पुष्टि हुनुले नयाँ पुस्तालाई देशपभित्रै बसेर भविष्य खोज्ने बाटो देखाउने छ । यो आर्थिक, सामाजिक र मनोवैज्ञानिक हिसाबले महत्वपूर्ण सन्देश हो ।
तेस्रो, युवाहरूमाथि पनि ठूलो प्रश्न छ । युवाहरू गतिहीन भए, काम गर्दैनन्, सिर्जनशील छैनन् भन्ने जस्ता जुन आरोप लाग्ने गरेको छ । नेपालबाट सूचना प्रविधिको सेवा निर्यात गर्ने जनशक्तिमध्ये ८३.५ प्रतिशत २० देखि २९ वर्ष उमेर समूहका युवाहरू सक्रिय रहेको तथ्यले युवाहरूमाथि लाग्ने आरोप खण्डित गरेको छ । साँच्चीकै भन्दा अहिले सूचना प्रविधि सेवा निर्यातबाट जुन वैदेशिक डलर भित्रिएको तथ्य सार्वजनिक भएको छ, यसको ठूलो श्रेय नेपालका सिर्जनशील युवाहरूलाई जान्छ, जसले सूचना प्रविधिमा आफ्नो भविष्य देखेर जीवन समर्पित गरेका छन् । विश्व बजारमा आफ्नो सीप र दक्षता बिक्री गरेर जुन नतिजा प्राप्त गर्न सफल भएका छन्, यसबाट बहुआयामिक सन्देश प्रवाह भएको छ ।
चौथो, नेपालले अहिले ठूलो व्यापार घाटा व्यहोरिरहेको छ । निर्यातभन्दा आयात दशौं गुणा बढी हुने अवस्थाका कारण देशको अर्थतन्त्र निकै कमजोर साबित हुँदै गएको छ । अहिलेसम्म वैदेशिक रोजगारीमा गएका नेपालीहरूले पठाएको विप्रेषण र केही हदसम्म पर्यटकबाट भित्रने वैदेशिक रकमले वैदेशिक डलर सञ्चितिमा योगदान गरिरहेको अवस्था थियो । यो सँगसँगै अब वस्तु बेचेर मात्रै वा श्रमिक बाहिर पठाएर मात्रै होइन, देशभित्रै बसेर सेवा निर्यात गरेर पनि आयआर्जन गर्दा यसले परोक्ष रुपमा व्यापार घाटा कम गर्न र वैदेशिक डरको सञ्चिति बढाउन सहयोग गर्नेछ ।
सरकारको भूमिका र भूमिका पछिल्लो समय सरकारले सूचना तथा सञ्चार प्रविधिको विकासलाई निकै महत्त्व दिएको छ ।
रेखा शर्माले सञ्चार तथा सूचना प्रविधि मन्त्रालयको जिम्मा सम्हालिसकेपछि सञ्चार प्रविधिको विकासलाई निकै प्राथमिक एजेन्डाको रुपमा स्थापित गर्ने प्रयास गरिरहनुभएको छ ।
उहाँले मन्त्रीको पदभार ग्रहण गर्दा देशभरिका राजमार्गमा सहज दूरसञ्चार सेवा पु¥याउने गरी ‘हाइवे कनेक्टिभिटी’को नारा अघि सार्नुभयो भने त्यसपछि झण्डै छ महिनाको अवधिमा दर्जनौँ बैठक सम्बद्ध निकायहरूको औपचारिक अनौपचारिक बैठक बोलाएर त्यसको कार्यान्वयनलाई नजिकबाट नियालिरहनुभएको छ । परिणामस्वरूप दूरसञ्चार क्षेत्रमा सुधारका सङ्केत देखा पर्न थालेका छन् ।
मन्त्री शर्माले पदभार ग्रहण गर्दै गर्दा सरकारी सर्भरमा अवरोध सिर्जना भएको घटनाप्रति गम्भीर बन्दै सूचना प्रविधि क्षेत्रका विज्ञहरुको उच्चस्तरीय समिति बनाएर अध्ययन प्रतिवेदन ग्रहण गरी कार्यान्वयनमा समेत लैजानुभएको छ । महत्वपूर्ण सवाल छ यो छ कि ‘आधुनिक जीवनको आधार: सूचना, प्रविधि र सञ्चार’ भन्ने मूल नाराका साथ नेपाल सरकारले सूचना तथा सञ्चार प्रविधि क्षेत्रको विकासलाई प्राथमिकता एजेन्डामा राखेको छ । सरकारको कूल पूँजीगत बजेटको न्यूनतम एक प्रतिशत रकम अनुसन्धान, नवप्रवर्तन र आविष्कारमा खर्च गर्ने नीति लिएको छ ।
नवप्रवर्तन र उद्यमशीलता विकास गर्न स्टार्टअप इको सिष्टम विकास गर्ने, उद्यमशील सोचलाई व्यवसायमा रूपान्तरण गर्न इन्क्युवेशन सेन्टर सञ्चालन गर्ने, नयाँ कम्पनी दर्ता गर्दा र कम्पनीको पूँजी वृद्धि निःशुल्क गर्ने, अनलाइनबाट नै कम्पनी दर्ता र खारेजी गर्ने, लगानीकर्ताका लागि आवश्यक सबै सूचना उपलब्ध हुने गरी राष्ट्रिय पोर्टल तयार गर्ने, सूचना प्रविधि र नवप्रवर्तनमा आधारित उद्योगका लागि लचिलो श्रम नीति अवलम्बन गर्नेलगायतका व्यवस्था यो वर्षदेखि सुरु गरिएको छ ।
त्यसैगरी सूचना प्रविधिको उद्योगमा वैदेशिक लगानीको सीमा यसै वर्षदेखि हटाइएको छ । सूचना प्रविधि सेवा निर्यात गर्ने उद्देश्यले सञ्चालित उद्योगलाई तेस्रो मुलुकमा सम्पर्क कार्यालय स्थापना गर्न र सफ्टवेयर वा प्रोग्राम खरिद तथा उपकरण जडान गर्ने उद्योगले गरेको विदेशी मुद्रा आर्जनको १० प्रतिशतसम्म विदेशी मुद्रा सटही सुविधा उपलब्ध गराउने चालु आर्थिक वर्षको बजेटमार्फत घोषणा भइसकेको छ ।
सरकारले चालु आर्थिक वर्षमा सूचना प्रविधिमा विजनेश प्रोसेस आउट सोर्सिङ, सफ्टवेयर प्रोग्रामिङ, क्लाउड कम्प्युटिङ जस्ता सेवा निर्यात गरी विदेशी मुद्रा आर्जन गर्ने व्यक्तिलाई विदेशी मुद्रामा प्राप्त गरेको आयमा लाग्ने करमा पचास प्रतिशत छूट दिने व्यवस्था मिलाएको छ । यसले देशभित्रै बसेर विभिन्न देशको काम गरी सेवा निर्यातमार्फत विदेशी मुद्रा आर्जन गर्ने सूचना प्रविधि क्षेत्रका जनशक्तिलाई प्रोत्साहित गर्ने छ । त्यसो हुन सके डिजिटल अर्थतन्त्र निर्माणमा महत्वपूर्ण योगदान पुग्ने छ ।
सन् २०२२ मा सूचना प्रविधि सेवा निर्यातबाट देशको कुल गार्हस्थ्य उत्पादनमा १.४ र वैदेशिक लगानी सञ्चितिमा ५.५ प्रतिशत योगदान पुगेको जुन तथ्य बाहिर आएको छ । सन् २०२३ र त्यसपछि क्रमशः यसमा उल्लेख्य वृद्धि हुने निश्चित छ किनकि अब सूचना तथा सञ्चार प्रविधि राज्यको प्राथमिकता एजेण्डा बनेको छ ।
अझै पनि नेपालमा सूचना तथा सञ्चार प्रविधिको विकासका लागि थुप्रै चुनौतीहरू छन् । सूचना प्रविधि क्षेत्रको विकासका लागि प्रतिस्पर्धी क्षमता विकास, व्यावसायिकता वृद्धि, उच्च गतिको भरपर्दो इन्टरनेट सेवा, सूचना प्रविधि पूर्वाधार, आवश्यक नीति र कानुन, सरोकारवालाहरू बीचको समन्वय र सहकार्य आदि चुनौती विद्यमान छन् । यी चुनौती क्रमशः न्यून हुँदै जाने छन् किनकि यसमा राज्यको गहिरो ध्यान गएको छ ।
विश्व बजारमा जुन क्षेत्रमा जनशक्ति माग भइरहेको छ, त्यसको अध्ययन गरी नेपालभित्रै सहज पठनपाठनका लागि पनि सरकारले पहल गरिरहेको छ । सूचना प्रविधिमा स्नातक गरेका विद्यार्थीहरूलाई सेवा प्रवेशका लागि सहयोग पुग्ने गरी निश्चित अवधि तोकेर तालिम प्रशिक्षणको व्यवस्था गर्ने गरी तयारी थालिएको छ भने सूचना प्रविधिको क्षेत्रमा छोटा व्यावसायिक तालिमको गृहकार्य भइरहेको छ ।
सरकारले डिजिटल नेपाल फ्रेमवर्क कार्यान्वयनका लागि योजनाबद्ध पहल सुरु गरेको छ । यस क्षेत्रमा दक्ष जनशक्तिको आकर्षण बढाउनका साथै उपलब्ध जनशक्तिको क्षमता अभिवृद्धि गर्न सूचना प्रविधि विषयमा स्नातकोत्तर, एमफिल र विद्यावारिधि गर्ने विद्यार्थीलाई विश्वविद्यालय अनुदान आयोगको सहकार्यमा छात्रवृत्ति प्रदान गर्ने र सार्वजनिक सेवा क्षेत्रमा कार्यरत दक्ष जनशक्तिलाई प्रोत्साहन गर्ने कार्यक्रम यसै आर्थिक वर्षदेखि सुरु गरिएको छ ।
सञ्चार तथा सूचना प्रविधि मन्त्रालयको अगुवाइमा सूचना प्रविधिको अध्ययन अनुसन्धानमा लागेका संस्था र व्यक्तिलाई आविष्कार र नवप्रवर्तनमा थप आकर्षित गर्ने गरी देशभरिबाट हजारौँ प्रतिभाहरू सहभागी हुने गरी राष्ट्रियस्तरको प्रतिस्पर्धा गराउने डिजिटल च्याम्पियन, आइटी एक्जिविसन, व्यावसायिक तालिमलगायतका नयाँ कार्यक्रम अघि सारिएको छ । सूचना प्रविधिको क्षेत्रमा आवश्यक नीति र कानुन निर्माणलाई सरकारले प्राथमिकतामा राखेको छ ।
सञ्चार तथा सूचना प्रविधिमन्त्री शर्माले सार्वजनिक आव्हान गरेजस्तै ‘अब नेपालबाट श्रमिक होइन, सेवा निर्यात गर्ने’ लक्ष्यलाई राष्ट्रिय महत्वको लक्ष्यको रुपमा अघि बढाउन आवश्यक छ । सरकारको सहजीकरण र यस क्षेत्रमा संलग्न संस्था, विज्ञ तथा सूचना प्रविधिकर्मीहरूको समन्वयात्मक पहलकदमीद्वारा सूचना प्रविधिको क्षेत्रबाट देशको समृद्धिको आधार निर्माण गर्ने वातावरण सिर्जना गर्न ढिलाइ गर्नु हुँदैन । सूचना तथा सञ्चार प्रविधि क्षेत्रमा देखिएको नयाँ पुस्ताको रहरलाग्दो आकर्षण र उत्साह राष्ट्र निर्माण र समृद्धिको गतिलो आधार बन्न सक्छ भन्ने तथ्य सबै पक्षले आत्मसात गर्नु आवश्यक छ ।
(लेखक सञ्चार तथा सूचना प्रविधि मन्त्रीका सञ्चार विज्ञ हुनुहन्छ ।)
","१७ साउन, २०८०"
https://onlineradionepal.gov.np/2023/10/01/430696.html,‘पत्रकार महिलामा सूचना प्रविधिको पहुँच जरुरी’,"काठमाडौँ । पत्रकार महिलाको सहभागिता र व्यावसायिक दक्षता वृद्धिका लागि सूचना प्रविधिको पहुँच बढाउनुपर्नेमा जोड दिइएको छ ।
प्रेस काउन्सिल नेपालले आयोजना गरेको ‘पत्रकार महिलाको अवस्था, समस्या र समाधानका उपाय’ कार्यक्रममा राष्ट्रिय महिला आयोगका अध्यक्ष कमला पराजुलीले सञ्चार क्षेत्र महत्त्वपूर्ण क्षेत्र भएकाले सञ्चार माध्यमले महिला पत्रकार नेतृत्व तहमा पुर्‍याउनुपर्ने बताउनुभयो ।
प्रेस काउन्सिलका अध्यक्ष बालकृष्ण बस्नेतले महिला पत्रकारको अवस्था, समस्या केके छन् र समाधान कसरी गर्न सकिन्छ भनेर सुझाव लिने उद्देश्यले कार्यक्रमको आयोजना गरिएको बताउनुभयो । उहाँले काउन्सिलले महिला पत्रकारको सशक्तीकरणका लागि विभिन्न प्रदेशमा तालिम/प्रशिक्षण दिने तयारी भएको जानकारी दिनुभयो ।
सूचना तथा प्रसारण विभागका महानिर्देशक एवं काउन्सिल बोर्डका सदस्य शङ्कर नेपालले संविधान र कानुनले विचार तथा अभिव्यक्ति स्वतन्त्रताको प्रयोग गर्दै व्यावसायिकता विकास गर्नुपर्नेमा जोड दिनुभयो ।
नेपाल पत्रकार महासङ्घका अध्यक्ष विपुल पोखरेलले श्रम शोषण पत्रकारिता क्षेत्रमा हुँदैन भनेर स्थापित गर्दै सञ्चार गृहमा महिला सम्पादक बनाउन जरुरी रहेको बताउनुभयो ।
न्यूनतम पारिश्रमिक निर्धारण समितिका अध्यक्ष सङ्गीता खड्काले सूचना प्रविधिको अत्यधिक विकास, कोभिड महामारी र आर्थिक मन्दीले गर्दा सञ्चार माध्यममा समस्या देखिएको उल्लेख गर्दै श्रमजीवी पत्रकार ऐनको प्रभावकारी कार्यान्वयन गरेर जानुपर्नेमा जोड दिनुभयो ।
सञ्चारिका समूहका अध्यक्ष बिमला तुम्खेवाले सूचना प्रविधिमा महिलाको पहुँच वृद्धि गर्दै नेतृत्व तहमा महिला पत्रकारलाई पुर्‍याउनुपर्नेमा जोड दिनुभयो ।
सहभागी महिला पत्रकारहरूले श्रमजीवी पत्रकार ऐनको प्रभावकारी कार्यान्वयन, सूचना प्रविधिसम्बन्धी तालिम, व्यावसायिक सुरक्षा र क्षमता अभिवृद्धिमा काउन्सिलले काम गर्नुपर्ने सुझाव दिनुभएको थियो ।
","१४ अशोज, २०८०"
https://onlineradionepal.gov.np/2024/02/27/467871.html,सूचना प्रविधि क्षेत्रका परियोजना तयार गर्न मन्त्री शर्माको आग्रह,"काठमाडौँ । सञ्चार तथा सूचना प्रविधि मन्त्री रेखा शर्माले आउँदो लगानी सम्मेलनमा प्रस्तुत गर्ने सूचना प्रविधि क्षेत्रका परियोजना तयारी गर्न निजी क्षेत्रलाई आग्रह गर्नुभएको छ ।
नेपाल उद्योग परिसंघको सूचना प्रविधि परिषद्, अमेरिकन चेम्बर अफ कमर्स नेपाल र नेपाल एसोसिएसन फर सफ्टवेयर एण्ड आइटी सर्भिसेज कम्पनीजका पदाधिकारीसँगको भेटमा उहाँले यस्तो आग्रह गर्नुभएको हो ।
लगानी सम्मेलनमा अन्य क्षेत्रको जस्तै सूचना प्रविधि क्षेत्रको लगानी प्रस्तुत गर्न आवश्यक रहेकाले आवश्यक परियोजना भए लिएर आउन आग्रह गर्दै मन्त्री शर्माले सूचना प्रविधि क्षेत्रमा परियोजना बैङ्क बनाउनुपर्ने बताउनुभयो । उहाँले सरकारको नीति तथा कार्यक्रम र बजेटका सवालमा पनि सूचना प्रविधिमा के गर्न सकिन्छ सरकारलाई लिखित सुझाव दिन निजी क्षेत्रलाई आग्रह गर्नुभयो ।
डिजिटल नेपाल फ्रेमवर्क कार्यान्वयन गरेदेखि नै डिजिटल रूपान्तरणलाई रणनीतिको रुपमा राखिए पनि नेपालमा सूचना प्रविधिलाई साझा दृष्टिकोण नै बन्न नसकेकाले यसमा आवश्यक लगानीको वातावरण नबनेको उल्लेख गर्दै मन्त्री शर्माले सरकारी, निजी क्षेत्र र जनस्तर सबैतिर सूचना प्रविधि प्रतिको साझा बुझाई आवश्यक रहेको बताउनुभयो ।
निजी क्षेत्रले लगानी गर्दा आफ्नो मुनाफा हेर्नु स्वभाविक भए पनि अर्थतन्त्र चलायमान बनाउने र रोजगारी सिर्जना गर्नेतिर बढी ध्यान केन्द्रित गर्न आवश्यक रहेको उहाँले स्पष्ट गर्नुभयो । सरकार सूचना प्रविधि र साइबर सुरक्षा लगायतका आवश्यक कानुन निर्माणको प्रक्रियामा रहेको पनि उहाँले जानकारी दिनुभयो ।
छलफलमा नेपाल उद्योग परिसंघको सूचना प्रविधि परिषद्, अमेरिकन चेम्बर अफ कमर्स नेपाल र नेपाल एसोसिएसन फर सफ्टवेयर एण्ड आइटी सर्भिसेज कम्पनीजका पदाधिकारीहरूले नेपालमा ठूला लगानीकर्ताले सूचना प्रविधि क्षेत्रमा लगानी गर्ने वातावरण बनाउनुपर्ने बताउनुभएको थियो ।
पछिल्लो समय सरकारले सूचना प्रविधि क्षेत्रमा राम्रो पहल अघि बढाए पनि सूचना प्रविधि, स्टार्टअप लगायतका क्षेत्रमा सरकारी निकायहरूबिच नै साझा बुझाई आवश्यक रहेको उहाँहरूले बताउनुभयो ।
","१५ फाल्गुन, २०८०"
https://rajdhanidaily.com/id/17762/,सूचना प्रविधिको प्रभावकारी परिचालन,"सूचना शक्तिको स्रोत हो । सूचनामा पहुँच अभिवृद्धिबाट नागरिकलाई सबल बनाउन सकिन्छ । सूचनाको स्रोतको विश्वसनीयता, सूचना प्रवाह गर्ने माध्यम एवं ग्रहणशीलतासमेतका आधारमा सूचनाले बिशेष महत्व राख्दछ । प्रविधिको प्रयोगबाट सूचनालाई उन्नत, वैज्ञानिक, परिष्कृत बनाउन मद्दत पुग्दछ । कुनै पनि कार्यशैलीलाई सरल बनाई अपेक्षित उपलब्धिलाई सहजताका साथ प्राप्त गर्नमा प्रविधिले सघाउँछ । सूचना प्रविधिको परीक्षण, प्रयोग र विस्तारका माध्यमबाट सरल, सहज एवं मितव्ययी ढंगले कार्यसम्पादनमा सघाउँछ । सार्वजनिक सेवा प्रवाहका क्षेत्रमा सूचना प्रविधि अवलम्बन गर्ने सवालमा सुरुवाती दिनमा कम्प्युटरको उपलब्धताले टाइपराइटरलाई सम्म विस्थापन ग-यो । सामान्य चिठीपत्र तयार गर्ने काममा सम्म कम्प्युटर प्रयोग भए । विभिन्न सफ्टवेयर निर्माण र प्रयोग भए पनि कानुनी रूपमा तिनका अस्तित्वमा प्रश्नहरू उठे । समयानुकूल प्रविधिमा भएको विस्तार र सूचनामा भएको पहँुच अभिवृद्धिले समाज विकासमा सकारात्मक आयाम थप्दै आएको पाइन्छ ।
पुरातन मान्यता एवं प्रविधि अनुशरण गरी कार्य सञ्चालन गर्नेहरूसमेत आफूलाई नवीन सूचना प्रविधिको प्रयोगकर्ता भन्न रुचाउँछन् । सूचना प्रविधिको प्रयोगलाई जीवन्त बनाउन आवश्यक छ । नवीन प्रविधिको प्रयोगका सकारात्मक पक्षको अनुशरण एवं लिनुपर्ने सावधानी मनन गर्दै कार्य सम्पादन गरेमा उत्पादकत्व वृद्धिमा सघाउँछ । लामो समयदेखि अभ्यस्त कार्यशैली विस्थापन गर्न पर्याप्त पूर्वाधार एवं जनशक्ति तयार हुनु जरुरी हुन्छ । वैज्ञानिक आविष्कारका देन सूचना प्रविधिको विकास गहन कार्य हो । मध्यमस्तरीय जनशक्तिले त्यस्ता प्रविधि सञ्चालनमा दक्षता राख्नुलाई समेत उपलब्धिमूलक मान्नुपर्ने हुन्छ । सूचना प्रविधिको प्रयोगमा मूलतः गोपनीयता, डाटाको सुरक्षा, विश्वसनीयता, ह्याकबाट दुरुस्त डकुमेन्ट बन्न सक्ने खतरातर्फको सजगता, काम कारबाहीमा पारदर्शिता जरुरी छ । आवश्यक पूर्वाधारका साथै पर्याप्त विद्युत् प्रवाह गर्नु र मर्मतका लागि जनशक्तिको व्यवस्थापन गरिनु जरुरी छ । सूचना प्रविधिमा आधारित भई कार्यसम्पादन गर्न सरकारी निकायहरूले पूर्वाधार विकास गरेको पाइन्छ । प्रविधिको प्रयोगमा पर्याप्त ध्यान नपु¥याइँदा यदाकदा सिस्टम ह्याक हुने र सोबाट सेवाग्राहीलाई हवाई जहाजको टिकट रद्द गर्नुपर्ने, होटलको बास गर्नुपर्नेलगगायत विविध समस्या देखिन्छन् । विकसित मुलुकमा समेत प्रविधिमा आधारित सेवा, ह्याक भएको सुनिन्छ । जतिसुकै उन्नत प्रविधि भए पनि पूर्णतः ह्याकबाट बच्न कठिन हुने भन्ने भनाइ बाहिर आएको समेत पाइन्छ । यसका लागि पर्याप्त सावधानी र पूर्वसुरक्षा जरुरी देखिन्छ ।
प्रारम्भिक दिनबाट समयानुकूल सूचनाको महत्व, गाम्भीर्यका आधारमा सूचनाको आदानप्रदान, सिर्जना, संकलन, सम्प्रेषण एवं संरक्षणका विविध तरिका अपनाउने गरिएको पाइन्छ । उन्नत सूचनाका आधारमा तय गरिने निर्णयले व्यक्ति एवं राष्ट्रकै जीवनमा समेत दीर्घकालीन महत्वको असर पर्ने हुन्छ । कोरोना भाइरसका कारण कोभिड–१९ रोगसँग विश्व जुधिरहेको वर्तमान समयमा स्वास्थ्य उपचारमा सूचना प्रविधिको उन्नत र अधिकतम प्रयोग अपरिहार्य बनेको छ । सूचना प्रविधिलाई सामान्यतया कम्प्युटरमा टाइप गर्ने, मेल चेक गर्ने, मोबाइल प्रयोग गरी फेसबुकलगायत सामाजिक सञ्जालको प्रयोग गर्ने कार्यको सीमिततामा बुझिनुहुँदैन । राष्ट्रिय विकासका सवालमा बन्द कोठामा रहेको बटम दबाएर योजना उदघाटन गर्नु, प्रविधि परीक्षण गर्नु, विकसित देशले स्याटलाइट एवं यानको नियमन गर्नुसमेत सूचना प्रविधिकै दायरामा पर्दछ ।
सूचना प्रविधिको उन्नत प्रयोग स्वास्थ्य क्षेत्रमा गर्न सक्ने हो भने कोरोनाजस्ता स्वास्थ्य संकटबाट देशले सहजै निकास पाउन सक्छ
सूचनालाई प्रविधिसँग आबद्ध गर्दै गुणात्मक ऊर्जाशील एवं प्रभावकारी नतिजाको प्रत्याभूति गर्न सबै निकाय उद्यत देखिन्छन् । प्रविधिमा हुने लगानीलाई पूर्णत सुरक्षित बनाउने, डाटाको सुरक्षा, संरक्षण, संग्रहमा पर्याप्तता हुनेगरी व्यवस्थापन गरिनु जरुरी छ । सुरक्षामा ध्यान नपुग्दा र एकै व्यक्ति एवं सेवा प्रदायकका सफ्टवेयर प्रयोग गर्दा, कपी गरिएका सफ्टवेयर प्रयोग गर्दा सुरक्षा चुनौती बढ्ने देखिन्छ । बैंकहरूको एटीएम ह्याकिङ प्रकरण एवं वैदेशिक रोजगार विभागको कम्प्युटर सिस्टममा समस्या आउदा तरंग पैदा गरेको दुःखद अनुभवलाई ध्यान दिँदै मालपोत, यातायात, वैदेशिक रोजगार विभाग, अध्यागमन विभागलगायत जनताका प्रत्यक्ष सरोकार राख्ने निकायहरू प्रविधि प्रयोगमा थप सजग हुनुपर्ने देखिन्छ ।
सूचना प्रविधिको प्रयोग न्यायालयमा प्रभावकारी ढंगले हुँदै आएको पाइन्छ । न्यायपालिकाको चौथो पञ्चवर्षीय रणनीतिक योजनाले अदालत व्यवस्थापनको सुदृढीकरण गर्ने लक्ष्यअन्तर्गत सूचना प्रविधिको संस्थागत सुदृढीकरण र क्षमता अभिवृद्धि गर्ने उद्देश्य लिएको पाइन्छ । जसमा सूचना प्रविधिसम्बन्धी नीति र योजना बनाउने, न्यायपालिकाको सूचना तथा सञ्चार गुरुयोजना (२०७२–८२) ले निर्दिष्ट गरेका विषयको प्राथमिकता निर्धारण गरी कार्यान्वयन गर्ने, सफ्टवेयर निर्माण र सुदृढीकरण गर्ने, फरक मुद्दा व्यवस्थापन पद्धति, ई–लाइब्रेरी सञ्चालन, अनलाइन बहस र साक्षी परीक्षण, कोर्टरुम टेक्नोलोजीको प्रयोग बारकोड एप्लिकेसनको व्यवस्था गर्नेसमेतका कार्य सम्पन्न गर्न आवश्यक पूर्वाधार विकासमा जोड दिइएको छ । साथै, सूचनाप्रविधिको प्रभावकारिता अभिवृद्धि गर्न पूर्वाधार विकास र विस्तारमा समेत जोड दिइएको पाइन्छ ।
अदालती काम कारबाहीलाई थप प्रभावकारी, व्यवस्थित, वैज्ञानिक बनाउने सवालमा कार्य हुँदै आएको देखिन्छ । सूचना प्रविधि सम्बन्धमा तर्जुमा भएको दश वर्षे गुरुयोजना एवं वार्षिक कार्ययोजनामा लक्ष्य अनुरूपका कार्यक्रम समावेश भएको छ । अदालतमा प्रयोग हुने कागजातलाई विद्युतीय माध्यममा आधारित बनाउने, कम कागजातको प्रयोग गर्ने, पेस भएका महत्वपूर्ण कागजातका डिजिटल कपीको प्रयोग गर्ने, ई–फाइलिङको व्यवस्था गर्ने, अटोमेटेड प्रणालीको विकास गर्ने, अभिलेख संरक्षणलाई व्यवस्थित बनाउने, आर्थिक कारोबारलाई बैकिङ प्रणालीमा आबद्ध गर्नेसमेतका कार्यबाट न्यायालय आफ्ना काम कारबाही सहज बनाई न्यायका उपभोक्तालाई प्रभावकारी सेवा व्यवस्थापनमा अग्रसर देखिन्छ । न्यायालयमा साप्ताहिक एवं दैनिक पेसी सूची प्रकाशन, तथ्यांक संकलन, संरक्षणसमेतका कार्य सूचना प्रविधिमा आधारित भई सम्पादित हुँदै आएको छ । आधुनिकीकरणका सवालमा लेस पेपर हुँदै पेपर लेसमा जानका लागि सूचना प्रविधिको विस्तारमा भएका चरणबद्ध कार्य प्रभावकारीसमेत देखिएको पाइन्छ । न्यायालयमा प्रविधिले फड्को मारेको सन्दर्भमा सूचना प्रविधिको उच्चतम प्रयोगतर्फ योजना दस्तावेजसमेत केन्द्रित देखिएबाट प्रभावकारी न्यायको प्रत्याभूति एवं पहुँचका लागि चालिएका कदमलाई सकारात्मकतातर्फको यात्राका रूपमा लिन सकिन्छ ।
सूचनालाई शक्तिका रूपमा लिई प्रविधिको उच्चतम प्रयोग गर्नु आजको आवश्यकता पनि हो । मुलुक निर्माणका हर सवालमा सरोकारवालाको सक्रिय सहभागिता सचेतता, सिर्जनशीलता, सहकार्य एवं सहिष्णुताको समेत जरुरी पर्दछ । भौतिक निर्माणका क्षेत्रमा सूचना प्रविधिको प्रयोगका कारण फड्को मारेकै अवस्था छ । यद्यपि, पर्याप्त सुरक्षाका विधि अवलम्बन नगर्दा दुर्घटना बढ्ने सम्भावना रहने हुँदा प्रभावकारी सूचना प्रविधिको उचित प्रयोग आवश्यक हुन्छ । मोबाइल एपको प्रयाग बढ्दै गएको सन्दर्भमा र मोबाइल बैंकिङमा बढ्दै गएको पहुँचको प्रयोगमा सावधानी अपनाउनु जरुरी छ । अनलाइन सपिङमार्फत बढ्न सक्ने ठगीका घटनालाई पर्याप्त नियमन जरुरी छ । इलेक्ट्रोनिक हाजिरीसँगै कपीमा समेत हाजिर गरिएजस्तै सरकारी कार्यालयमा कतिपय अवस्थामा कम्प्युटरमा भएका डाटालाई म्यानुअल्ली कपीमा समेत अभिलेखन गर्नुपर्ने आवश्यकता एवं बाध्यता छ । सार्वजनिकीकरणका क्रममा हतार गर्दा बजेट भाषणपूर्व नै लिखित भाषण वेबसाइटमा आएजस्ता घटनाको पुनरावृत्ति नहुन सूचना प्रविधिको प्रयोग गर्दा गोपनीयताका संवेदनशीलताको सधैं मनन गर्नुपर्ने हुन्छ ।
विश्वव्यापी सञ्जालमा पहुँच राख्नुपूर्व गोपनीयताका सवालबाट पर्याप्त ध्यान पु¥याउनु जरुरी हुन्छ । व्यक्तिका फेसबुक, ट्वीटरजस्ता सामाजिक सञ्जालमा गलत सन्देश प्रवाह गरिदिने समस्या देखापरेको सन्दर्भमा आमनागरिकले समेत सूचना प्रविधिको प्रयोगमा सजगता अपनाउनु अत्यावश्यक छ । कलिला उमेरका केटाकेटी सामाजिक सञ्जालमा आएका गलत सन्देशबाट आत्महत्यासम्म गर्ने गरेको घटनातर्फ ध्यान दिँदै पर्याप्त नियमनसमेत जरुरी छ । विद्युतीय कारोबार ऐनको समयानुकूल परिमार्जन, साइबर सुरक्षा विज्ञहरूको पर्याप्त परिचालन र चेतना प्रवद्र्धनका कार्य गरिनु आवश्यक देखिन्छ ।
राष्ट्रिय विकासका दस्तावेजमा सूचना प्रविधिको प्रयोगलाई प्रवद्र्धन गरिने विषयले प्रवेश पाएको देखिन्छ । मुलुकमा पर्याप्त जनशक्ति उत्पादन एवं उपलब्ध नहुनु, मुलुकका सक्षम जनशक्तिलाई टिकाइराख्न समस्या हुनु, प्रतिभा पलायन पद्धतिका रूपमा विकास हुँदै जानु, समयानकूल परिवर्तित प्रविधिको प्रयोगमा प्रयास नगरिनु, ज्ञानभण्डार केन्द्रको पर्याप्त व्यवस्था नगरिनु, भएका स्रोतसाधनको प्रयोगका सवालमा हुने लगानीलाई अनुत्पादक ठानिनु, प्रविधिको अनवरत सञ्चालनमा अवरोध ल्याउन सक्ने विद्युत् प्रवाह, भौतिक अवस्थितिलगायतमा पर्याप्त ध्यान नपु¥याइनु आदि यस क्षेत्रमा समस्या रहेको देखिन्छ । सरकारी निकायमा सूचना प्रविधिको दरबन्दीमा कमी देखिनु एवं यस्ता विज्ञलाई पारिश्रमिकको न्यूनता र बाहिर अवसरको व्यापकताका कारण टिकाइराख्ने समस्याका कारण सरकारी निकायमा प्रविधिको प्रयोग सधैं परीक्षणको विषयमा सीमित हुन पुग्नु दुःखदायी विषय बनेको छ ।
सरकारी निकायमा कार्य अनुभवको प्रमाणपत्र विदेश यात्राको सहायक पत्र बन्नु, ज्ञानको प्रभावकारी प्रयोगबाट आफ्नो भविष्य नदेख्नेलाई आश्वस्त पार्दै मुलुकमा टिकाइराख्न नसकिनुजस्ता समस्या अन्त्य गर्दै सूचना प्रविधिको प्रयोगको बढावा दिने संस्कृति निर्माण गर्नु आजको आवश्यकता बनेको छ । राष्ट्रिय आवश्यकताअनुसार सूचना प्रविधिको विकास र विस्तार गरी त्यसमा सर्वसाधारण जनताको सहज र सरल पहुँच सुनिश्चित गर्ने तथा राष्ट्रिय विकासमा सूचना प्रविधिको उच्चतम उपयोग गर्ने नीति संविधानले नै अख्तियार गरेको सम्बन्धमा बाढी पहिरो, भूक्षय, वर्षालगायतका विषयमा प्रत्यक्ष सरोकारवाला नागरिकलाई मोबाइलमार्फत भए पनि जानकारी गराउने कार्यलाई समेत उपलब्धिका रूपमा लिन सकिन्छ । सूचना प्रविधिको प्रयोग कृषिलगायतका क्षेत्रमा भई प्रभावकारिता एवं उत्पादकत्व वृद्धि हुँदै आएको पनि पाइन्छ । कृषि बजार एवं अन्य नियमित कृषि कार्यको नियमित फलोअपका लागि सूचना प्रविधिको प्रयोग भए उत्पादकत्व बढ्न मद्दत पुग्छ । क्षयरोगजस्ता जटिल रोगका बिरामीलाई नियमित उपचारका लागि मोबाइलमार्फत सम्झाउने संयन्त्रले समेत महŒवपूर्ण भूमिका खेल्न सक्छ ।
प्राविधिक शिक्षाले दीक्षित जनशक्तिलाई मुलुकभित्रै पर्याप्त पारिश्रमिकसहितको रोजगारी व्यवस्था गर्ने, पुरातन कार्यशैली चिर्दै समयानुकूल प्रविधिको प्रयोग गर्ने, प्रविधिको अनुसन्धान र विकासमा हुने लगानीलाई अनुत्पादक रूपमा नलिई प्रोत्साहित गर्ने नीति लिने, नवीन सोचलाई कार्य रूपमा बदल्न सूचनाको प्राप्ति संरक्षण, विश्लेषण र प्रयोगलाई संस्थागत गरिनु जरुरी छ । सूचना प्रविधिको उन्नत प्रयोग स्वास्थ्य क्षेत्रमा समेत हुन सक्ने हो भने विश्वमा देखापर्ने कोरोनाजस्ता स्वास्थ्य संकटबाट मुलुकको प्रयासबाट सहजै निकास पाउन सम्भव हुने देखिन्छ । सूचना प्रविधिको प्रयोगबाट वर्तमानको चुनौती सम्बोधन गर्न र भविष्यको मार्गरेखा कोर्नसमेत सहज हुने हुँदा यसको उपलब्धि उन्नयन र उपयोगमा लाग्नु आवश्यक देखिन्छ । (लेखक प्रशासकीय अदालतका रजिस्ट्रार हुन् ।)
","साउन ३, २०७७"
https://rajdhanidaily.com/id/5563/,शिक्षामा प्रविधिको प्रयोग,"सूचना र सञ्चार प्रविधिमा भएको तीव्र विकासले गर्दा अहिलेको आधुनिक विश्व नै एक गाउँमा रूपान्तरण भएको छ । दिगो विकासका बृहत्तर लक्ष्य हासिल गर्न अवलम्बन गरिएका रणनीतिको केन्द्रमा सूचना तथा सञ्चार प्रविधि रहँदै आएको छ । विश्वव्यापी रूपमा सूचना तथा सञ्चार प्रविधिको बढ्दो प्रयोगले सामाजिक अन्तरक्रिया तथा सेवा प्रवाहलगायतका सार्वजनिक महŒवका विषय सहज र सरल भएका छन् । यो प्रविधिको प्रयोगले विकासका अन्य पूर्वाधार व्यवस्थापनमा समेत सहजता ल्याएको छ ।
प्रविधिको प्रयोगले खासगरी शिक्षण सिकाइमा आमूल परिवर्तन ल्याइ बृहत्तर राष्ट्रिय लक्ष्य हासिल गर्न प्रभावकारी सिद्ध भएको छ । वर्तमान परिवर्तित सन्दर्भमा विश्वका हरेक मुलुकले आफूलाई सूचना तथा सञ्चारको क्षेत्रमा अझ परिष्कृत बनाउने चाहना राख्नु स्वभाविकै हो । विश्व बजारको माग तथा बढ्दो जनचाहनाअनुसार जानका लागि सूचना तथा सञ्चारको सञ्जालमा प्रवेश गरी सो क्रममा आउने विविध चुनौतिलाई सामना गर्दै आफूलाई अद्यावधिक गर्दै जानुपर्ने अहिलेको टड्कारो आवश्यकता महसुस गरिएको विषय नै सूचना तथा सञ्चार प्रविधि बनेको छ ।
२१औं शताब्दीको जीवनयात्रा र जीवनपद्धतिसँग समायोजन हुन प्रत्येक मुलुकले आफ्नो शिक्षा क्षेत्रमा सूचना तथा सञ्चार प्रविधिलाई भिœयाएका छन् । प्रविधिको प्रयोगले विद्यार्थीको सिकाइ, शिक्षकको क्षमता विकास र विद्यालयको व्यवस्थापन प्रक्रियालाई सहज र प्रभावकारी बनाएको छ । रेडियो, टेलिभिजन, इमेल, इन्टरनेट, डिजिटल क्यामेराजस्ता सूचना सञ्चार प्रविधिका उपकरण शिक्षण सामग्रीका रूपमा परम्परागत सामग्रीभन्दा बढी सान्दर्भिक, उपयुक्त एवं प्रभावकारी रूपमा प्रयोग गर्न सकिन्छ । सूचना प्रविधिमा चित्र, रङ र ध्वनिको सम्मिश्रण हुने हुनाले प्रभावकारी शिक्षा प्रदान गर्न सम्भव हुन्छ । विद्यालय र माथिल्लो तहको शिक्षाको प्रभावकारिताका लागि आवश्यक शैक्षिक सामग्री जस्तैः सफ्टवेयर, ई–बुक्स, भिडियो, अडियोजस्ता शिक्षण सामग्री तयार पारी प्रभावकारी रूपमा शिक्षण सिकाइमा प्रयोग गर्न सकिन्छ । विश्वभर शिक्षा क्षेत्रमा सूचना र सञ्चारक्षेत्र शिक्षाको विस्तार गर्ने, परिमार्जन गर्ने, नयाँपन दिने र प्रतिस्पर्धी बनाउन सहयोग गर्ने साधनका रूपमा प्रमाणित भइसकेको छ ।
प्रविधि प्रयोगको यस्तो अवस्था भएर पनि नेपालमा सूचना तथा सञ्चारको व्यवस्थित प्रयोग र यसको उच्चतम प्रतिफल लिन नसकिएको अवस्था विद्यमान छ । सीमित मात्रामा विद्यालय शिक्षा र उच्च शिक्षामा यससँग सम्बन्धित पाठ्यक्रम कार्यान्वयन हुँदै आएका छन् । जसले गर्दा शैक्षिक संस्था एवं शिक्षकले अत्यधिक रूपमा प्रविधिको प्रयोगमार्फत आफ्ना पठनपाठनका कार्य गर्नुपर्ने बाध्यता सिर्जना भएको छ ।
विभिन्न आकासे प्रविधिका कारण परम्परागत प्राविधिक उपकरण विस्थापित हुने र दु्रत गतिमा चल्ने इन्टरनेटको सेवा प्रचलनमा आउनसक्ने अनुमान गर्न सकिन्छ । हरेक शैक्षिक संस्थामा दु्रत गतिमा चल्ने इन्टरनेट र प्रत्येक विद्यार्थीका हातमा अत्यधिक नयाँ उपकरण जस्तै आइप्याड, मोबाइल, ल्यापटपजस्ता सामग्रीबाट शिक्षण सिकाइमा आमूल परिवर्तन ल्याउन सक्ने अनुमान गरिएको छ । इन्टरनेट सेवाले विश्वलाई एउटा सानो गाउँजस्तो र प्रत्येक विद्यार्थी र शिक्षकलाई एक आपसमा जोड्ने कार्य गरेको छ ।
विश्वको कुनै एउटा कुनामा बसेर अर्को कुनाको हालखबर तथा ज्ञानगुनका विषय सहजै हासिल गर्न सकिने र आफ्ना प्रतिक्रिया पनि तुरुन्तै प्रदान गर्न सकिनेछ । यसका कारण शैक्षिक संस्थामा निकै ठूलो आर्थिक भार त पर्ने नै छ यसका अतिरिक्त शिक्षकले पनि आफूलाई प्रविधिमैत्री बनाउँदै लानुपर्नेछ । विकसित मुलुकका शैक्षिक संस्थाका कक्षाकोठा पूर्णरूपमा परिवर्तन हुनेछन् र कागजविहीन कक्षाकोठाको परिकल्पनाले भविष्यमा साकार रूप लिने अपेक्षा गर्न सकिन्छ । शिक्षकले आफूलाई पायक पर्ने कुनै पनि ठाउँबाट पढाउन सक्ने र विद्यार्थीले पनि आफूले चाहेको स्थानबाट शिक्षा ग्रहण गर्न सक्नेछन् ।
त्यसैगरी आफ्ना विद्यार्थीलाई आवश्यक पाठ्यसामग्री कुनै पनि बेला उनीहरूले डाउनलोड गर्न सक्नेछन् । ती पाठ्य सामग्रीमा चित्र, नक्सा, अडियो, भिडियो तथा अन्तरक्रियात्मक सामग्री हुन सक्नेछन् । जुन विद्यार्थीले आफ्ना मोबाइल ल्यापटप आदिमार्फत सहजै प्रयोग गर्न सक्नेछन् । यो विधि शिक्षक केन्द्रितभन्दा प्रविधि केन्द्रित हुनेछ, जसले विद्यार्थीलाई आफैं सिक्न प्रोत्साहन गर्नेछ । प्रविधि प्रयोगको यो अवस्थाले शिक्षकको परम्परागत भूमिकामा परिवर्तनको अपेक्षा गर्न सकिन्छ । विद्यार्थीले आवश्यकताअनुसार एकल अथवा समूहमा शैक्षिक क्रियाकलाप गर्नेछन् जसले गर्दा उनीहरूलाई बढी सामाजिकीकरण हुन सघाउनेछ । यस अवस्थामा शिक्षक र विद्यार्थीको प्रत्यक्ष भेटघाटको आवश्यकता पनि पर्दैन । विकसित राष्ट्रमा यस्तो प्रविधिको प्रयोग भइसकेको र यसबाट धेरै फाइदा पनि प्राप्त भएका उदाहरण छन् । आजको युग सूचना र सञ्चार प्रविधिको युग हो ।
युगानुकूल प्रविधिको विकास तथा उपयोग गर्ने मुलुकको शैक्षिक, आर्थिक, सामाजिकलगायत विभिन्न क्षेत्रमा भएको प्रगति र उन्नति तथा प्रविधिमा पछाडि रहेका र कम पहुँच हुने मुलुकबीच ठूलो खाडल रहेको वर्तमान सन्दर्भमा नेपालले पनि शिक्षामा सूचना तथा सञ्चार प्रविधिको उपयोगमा देखिएको असमानता कम गर्दै प्रविधि प्रयोगको भविष्यलाई थप आशावादी बनाउनुपर्ने देखिन्छ । शिक्षा तथा सूचना र सञ्चार प्रविधिबीच अन्योन्याश्रित सम्बन्ध छ ।
शिक्षामा आईसीटीको प्रयोगबाट शैक्षिक अवसर विस्तारका साथै शैक्षिक गुणस्तर सुनिश्चित गर्ने, सिकाइलाई प्रभावकारी र दिगो बनाउनु तथा नवीनतम ज्ञानको संसारमा सहज प्रवेश गराउन सक्ने विषय प्रमाणित भइसकेको छ । यसका साथै प्रविधिको प्रयोगले शैक्षिक व्यवस्थापनमा प्रभावकारिता ल्याउन मूल्यांकन प्रणालीमा सुधार गर्ने, शैक्षिक सुशासनको प्रत्याभूति गर्नुका साथै शैक्षिक सेवा प्रवाहमा प्रभावकारिता ल्याउन सूचना तथा सञ्चार प्रविधिको प्रयोग अनिवार्य जस्तै भएको छ । त्यस्तै विद्यालय क्षेत्र सुधार कार्यक्रममा भएको व्यवस्था एवं राष्ट्रिय पाठ्यक्रम प्रारूपमा भएको व्यवस्थाले पनि आईसीटी प्रयोगको सान्दर्भिकतालाई थप पुष्टि गरेको छ ।
आव २०७५-७६ को बजेट वक्तव्यमा सूचना प्रविधिमैत्री शिक्षामार्फत सार्वजनिक शिक्षाको गुणस्तर सुधार गर्न ग्रामीण दूर सञ्चार कोषको समेत उपयोग गरी सबै सामुदायिक विद्यालयमा उच्च गतिको निःशुल्क इन्टरनेट सेवा पु¥याइनेछ भन्ने व्यवस्थाले पनि शिक्षामा प्रविधि प्रयोगको भविष्यलाई सुनिश्चित गरेको छ । शिक्षण सिकाइका क्षेत्रमा दिनानुदिन अत्याधुनिक अवधारणा र सिद्धान्त प्रयोगमा आइरहेका छन् ।
अतः विश्व बजारमा फैलिएका अवसरलाई आत्मसात गर्न नसक्ने शैक्षिक उत्पादन शैक्षिक बेरोजगारमा परिणत हुन सक्छन् । यही अवस्थाले गर्दा शिक्षण सिकाइको क्षेत्रमा सूचना तथा सञ्चार प्रविधि प्रयोगको भविष्यलाई सुनिश्चित गर्दै वर्तमान नेपालको विद्यालय तहदेखि उच्च तहसम्म सूचना तथा सञ्चार प्रविधिको प्रयोगलाई बढाउनुपर्ने देखिन्छ । लेखक म्याङ्लुङ क्याम्पस तेह्रथुमका अध्यापक हुन्
","फाल्गुन २९, २०७६"
https://rajdhanidaily.com/id/62948/,"कृषि, यातायात, सूचना प्रविधिमा जोड दिइएको नीति","काठमाडौं । झट्ट हेर्दा बजेट भाषण जस्तो सुनिनेगरी सरकारले महत्वाकांक्षी कार्यक्रमका साथ सरकारले नीति तथा कार्यक्रम ल्याएको छ ।
कृषि, यातायात, सूचना प्रविधि, उद्योगलगायतका क्षेत्रलाई आर्थिक संवाहकका रूपमा अगाडि बढाइ आर्थिक पुनरुउत्थानका कार्यक्रम ल्याउने, सडक, पुल बनाउनेजस्ता बजेट बक्तव्यमा सुनिने शव्दहरूका साथ सरकारले मंगलबार नीति तथा कार्यक्रम ल्याएको हो ।
संसद्का दुवै सदनको संयुक्त बैठकमा राष्ट्रपति विद्यादेवी भण्डारीले ६५ पृष्ठ लामो नीति तथा कार्यक्रम प्रस्तुत गरेकी हुन् ।
सरकारले कृषि क्षेत्रको विकास, समस्यामा परेको अर्थतन्त्रको उन्नयन र भौतिक पूर्वाधारलाई विस्तार गर्ने लक्ष्यका साथ आगामी आर्थिक वर्षको नीति तथा कार्यक्रम सार्वजनिक गरेको हो ।
उद्योगलाई प्रोत्साहन, व्यापार सहजीकरण, घरजग्गा व्यवस्थापनको नीति
नेपाली उत्पादन तथा उपभोग अभिवृद्धि अभियान दशक मनाउने, कृषिमा आत्मनिर्भर बनाउने, घरजग्गा कारोबारलाई कडाइ गर्ने, पुँजीगत खर्च गर्न छुट्टै नीति लिने घोषणा सरकारले नीति तथा कार्यक्रममार्फत गरेको छ ।
आगामी वर्ष नयाँ ८ सय किलोमिटर सडक निर्माण र २ सय ५७ किलोमिटर सडक स्तरोन्नति गरिने घोषणा नीति तथा कार्यक्रममा नै गरिएको छ । राष्ट्रिय गौरवका कालिगण्डी, कोसी र कर्णाली कोरिडोर सडकको निर्माण कार्यलाई निरन्तर दिइने पनि नीति तथा कार्यक्रममा उल्लेख छ ।
सरकारले आन्तरिक उत्पादन वृद्धि तथा औद्योगिकीकरणका लागि गुणस्तरीय पूर्वाधार निर्माण, लगानी प्रवद्र्धन, व्यावसायिक वातावरण निर्माण एवं सहजीकरण गर्न नीतिगत कानुनी, प्रणालीगत सुधार गर्ने लक्ष्य नीति तथा कार्यक्रममार्फत लिएको छ । ठूला तथा रणनीतिक महत्वका पूर्वाधार निर्माण तथा औद्योगिक विकासका लागि सार्वजनिक निजी साझेदारीका अन्य उपयुक्त लगानी र निर्माण ढाँचा कार्यान्वयनमा ल्याउने सरकारको लक्ष्य छ ।
स्थानीय अर्थतन्त्रलाई राष्ट्रिय अर्थतन्त्रसँग आबद्ध गर्दै आर्थिक समुन्नतिको आधारमा तयार पार्ने लक्ष्य पनि लिएको छ । राष्ट्रिय प्राथमिकताका आधारमा विकास कार्यक्रम र आयोजनालाई बजेटसँग आबद्ध गराउने नीति तथा कार्यक्रमले गरेको छ । विद्यमान करप्रणालीको पुनरावलोकन गर्ने, स्वच्छ पारदर्शी र लगानीमैत्री वातावरण बनाउने, स्थानीय राजस्व परिचालन सहज बनाउने विषयलाई नीति तथा कार्यक्रममा समावेश गरिएको छ । सरकारले उत्पादनशील र रोजगारीमूलक क्षेत्रमा कर्जा प्रवाह सहज बनाउने योजना बनाएको छ । गरिब तथा विपन्न परिवारलाई राज्य सुविधा परिचयपत्र वितरण गरी गरिब तथा विपन्न घरपरिवार लक्षित सेवासुविधालाई सोही परिचयपत्र आबद्ध गरिने घोषणा पनि गरेको छ ।
कृषि क्षेत्रलाई आर्थिक वृद्धि र रोजगारीको प्रमुख संवाहकका रूपमा विकास गर्ने, नयाँ राष्ट्रिय कृषि नीति तर्जुमा गर्ने विषयलाई सरकारले पहिलोपटक महत्वका साथ सम्बोधन गरेको छ । प्रधानमन्त्री कृषि आधुनिकीकरण परियोजनाको मध्यावधि समीक्षा गर्ने, बाँझो जग्गाको सदुपयोग गर्ने, मूल्य शृंखलाका आधारित सामूहिक र सहकारी खेतीलाई प्रोत्साहन गर्ने, धान मकै, आलु, प्याज, स्याउ ओखरजस्ता बालीको उत्पादन वृद्धि गर्न विशेष कार्यक्रम सञ्चालन गरिने भएको छ ।
कृषिलाई प्राथमिकता दिँदै सिँचाइ सुविधाका कार्यक्रम ल्याइने र सिँचाइका लागि प्रयोग हुन विद्युत्मा सहुलियत दिनेगरी कृषि तथा कार्यक्रम ल्याइएको छ । काठमाडौं उपत्यकाभित्रका सडकलाई पैदलयात्रीमैत्री बनाइने नीति तथा कार्यक्रममा समेटिएको छ ।
प्रत्येक नागरिकको स्वास्थ्य अभिलेख व्यवस्थित गर्न सबै अस्पतालमा एकीकृत विद्युतीय स्वास्थ्य सूचना प्रणाली लागू गरिने घोषणा नीति तथा कार्यक्रममार्फत गरिएको छ ।
विचाराधीन अवस्थामा रहेको नागरिकता विधेयकलाई प्रक्रियामार्फत टुंगोमा पु¥याउने कुरा नीति तथा कार्यक्रममा नै राखेको छ ।
सरकारले नेपाली उत्पादनको बजार विस्तार र उपभोग वृद्धिका लागि ‘नेपाली उत्पादन तथा उपभोग अभिवृद्धि अभियान दशक’ घोषणा गर्ने कार्यक्रम समाविष्ट गरिएको छ ।
तीनै तहका सरकारको समन्वय र संयोजनबाट प्राकृतिक स्रोतसाधनको संरक्षण, उपयोग र लाभदायी बाँडफाँट गरिने विषयलाई सरकारले नीति तथा कार्यक्रममा प्राथमिकताका साथ उल्लेख गरेको छ ।
पुँजीगत खर्च बढाउन छुट्टै नीति, ‘कन्ट्री रेटिङ’ यसै वर्ष लागू गर्ने पनि भएको छ । त्यस्तै, हरेक सरकारी कार्यालयमा अब एकीकृत व्यवस्थापन प्रणाली लागू गर्ने भएको छ । आगामी वर्षदेखि नेपाल सरकारका सबै निकायमा एकीकृत कार्यालय व्यवस्थापन प्रणाली लागू गरी कागजी प्रक्रियालाई विस्थापित गर्दै लगिने राष्ट्रपति भण्डारीले उल्लेख गरिन् ।
देशैभर उच्च गतिको इन्टरनेट उपलब्ध गराउन पूर्वाधार विस्तार र पहुँच वृद्धिका कार्यक्रमलाई तीव्रताका साथ कार्यान्वयन गरिनेसमेत नीति तथा कार्यक्रममा उल्लेख छ ।
यसैगरी, आगामी वर्ष देशका सबै भूभागमा सडक, व्यापारिक नाका पूर्वपश्चिम रेलमार्गसँग जोडिने कुरा पनि सरकारको लक्ष्य रहेको छ ।
सन्धि, नक्सा, तथ्य र प्रमाणका आधारमा सीमासम्बन्धी विषय समाधान गरिने घोषणा पनि सरकारले गरेको छ ।
सरकारले सीमा विवादका विषय ऐतिहासिक सन्धि, नक्सा, तथ्य र प्रमाणका आधारमा कूटनीतिक माध्यमबाट समाधान गर्ने नीति लिने भएको हो ।
नीति तथा कार्यक्रममा लेखिएको छ, ‘संयुक्त राष्ट्रसंघको बडापत्र, असंलग्नता, पञ्चशीलको सिद्धान्त, अन्तर्राष्ट्रिय कानुन र विश्वशान्तिको मान्यताका आधारमा स्वतन्त्र र सन्तुलित परराष्ट्र नीति अवलम्बन गरिनेछ ।’
आगामी आर्थिक वर्षका लागि सरकारको नीति तथा कार्यक्रम प्रस्तुत गर्दै राष्ट्रपति विद्यादेवी भण्डारीले पाँच वर्षभित्र पूर्वपश्चिम राजमार्गलाई सम्पन्न गर्नेगरी कम्तीमा चार लेनको बनाउने बताइन् ।
बुटवल–नाराणघाट र कमला–कञ्चनपुर सडक निर्माणलाई तीव्रता दिने पनि उनले उल्लेख गरिन् ।
यस्तै, काँकडभिट्टा–पथलैया–कमला तथा पथलैया–नारायणगढ सडकखण्डको निर्माण कार्य सुरु गरिने भएको छ । फास्ट ट्र्याकलाई तोकिएकै समयमा सकिनेगरी निर्माण कार्य अगाडि बढाउने नीति तथा कार्यक्रममा छ ।
चक्रपथलगायतका सडक निर्माण तथा फ्लाइओभर निर्माण गरिने घोषणा पनि नीति तथा कार्यक्रममा नै उल्लेख छ ।
आर्थिक र मौद्रिक नीतिमार्फत आर्थिक वृद्धि हासिल गर्ने कुरा विगतका नीति तथा कार्यक्रममा जस्तै दोहो¥याइएको छ ।
सरकारको नीति तथा कार्यक्रम पढ्दै उनले पुँजी बजारको विकास र विस्तारका लागि उत्पादनमूलक क्षेत्रमा लगानी आकर्षित गरिने बताइन् । आगामी वर्ष नेपालको क्रेडिट रेटिङ गरिने पनि उनले बताइन् ।
समान उद्देश्य रहेका सहकारी कोषलाई गाभिने कार्यक्रम पनि सरकारले ल्याएको छ । गरिब परिवारलाई सरकारी सेवा उपलब्ध गराउन परिचयपत्रको व्यवस्था गरिने भएको छ ।
कृषिलाई आर्थिक वृद्धि र रोजगारीको प्रमुख संवाहकका रूपमा परिचालन गरिने सरकारी योजना छ । कृषि क्षेत्रको आधुनिकीकरण गरी आर्थिक वृद्धिको आधार बलियो बनाइने भएको छ ।
सरकारले सवारी चालक अनुमतिपत्र प्रदेशस्तरबाटै वितरण गर्ने व्यवस्था हुने घोषणा पनि नीति तथा कार्यक्रममार्फत नै गरिएको छ । त्रिभुवन विमानस्थलदेखि माइतीघरसम्म युटिलिटी कोरिडोर निर्माण कार्य थालिने पनि नीति तथा कार्यक्रममा आएको छ ।
यो वर्ष ३ सय २५ किलोमिटर सडक कालोपत्रे भएका छन् । सयवटा पुल निर्माण गरिने भएको छ । १२ हजार ६ सय हेक्टर क्षत्रफलमा सिँचाइ पु¥याइने भएको छ ।
औद्योगिक विकासका लागि सार्वजनिक तथा निजी साझेदारीका अन्य उपयुक्त लगानी निर्माण ढाँचासमेत कार्यन्वयनमा ल्याइने पनि कार्यक्रममा उल्लेख छ ।
विकास निर्माणसम्बन्धी सार्वजनिक खर्च व्यवस्थापनलाई नतिजामुखी बनाइने भएको छ । पुँजीगत खर्च वृद्धि गर्न र विकास निर्माणका आयोजनालाई सहजीकरण गर्न आयोजना बैंक र तिनै तहको वित्तीय पारदर्शिता कायम गर्ने भनिएको छ ।
स्थानीय अर्थतन्त्रलाई राष्ट्रिय अर्थतन्त्रमा जोड्दै आर्थिक समुन्नतिको आधार तयार पार्ने बृहत् सोच पनि सरकारको नीति तथा कार्यक्रममा परेको छ ।
नीति तथा कार्यक्रममार्फत करप्रणालीको पुनरावलोकन गर्ने घोषणा गरिएको छ । सरकारले आगामी आर्थिक वर्ष २०७९÷८० मा विद्यमान करप्रणालीको पुनरावलोकन गर्ने घोषणा गरेको हो ।
सरकारले आयातमा निर्भर करप्रणालीलाई आन्तरिक उत्पादनमा आधारित बनाउने गरी बजेट ल्याउने तयारी गरेको छ । सोहीअनुसार नीति तथा कार्यक्रममा कर प्रणाली पुनरावलोकनको घोषणा गरिएको हो ।
स्थानीय तहको राजस्व परिचालन सहज बनाउन आवश्यक नीति र मापदण्ड बनाउने सरकारको नीति तथा कार्यक्रममा उल्लेख छ ।
डिजिटल बैंकिङका अवधारणाअनुसार राष्ट्रिय भुक्तानी प्रणालीसमेत सुदृढ गर्ने र सबै वित्तीय कारोबार विद्युतीय माध्यमबाट हुने व्यवस्था मिलाउने घोषणासमेत सरकारले गरेको छ ।
नयाँ राष्ट्रिय कृषि नीति तर्जुमा गर्ने, कृषि क्षेत्रको आधुनीकीकरण गर्ने, विभिन्न मन्त्रालयले नीति तर्जुमा गर्दा कृषि क्षेत्रको उत्पादकत्व बढ्नेगरी समन्वय गर्ने, कृषि खाद्यवस्तुको उत्पादन बढाउने र प्रशोधन लागत घटाउने कार्यक्रम ल्याउने सरकारको योजना छ ।
त्यस्तै, उन्नत बीउ विकास गर्ने, जलवायु परिवर्तनलाई धान्न सक्ने स्थानीय बीउ विकास गर्ने, प्रधानमन्त्री कृषि आधुनिकीकरण आयोजनाको पुनर्संरचना गर्ने, बाँझो जग्गा सदुपयोग गरी मूल्य शृृंखलामा आधारित सहकारी खेतीलाई प्रोत्साहित गर्ने कार्यक्रम छ ।
आलु प्याज स्याउलगायतका धेरै आयात हुने वस्तुको उत्पादन वृद्धि गर्न विशेष कार्यक्रम ल्याउने, व्यावसायिक रबर खेतीका लागि विशेष योजना ल्याउने र रसायनिक मलको आपूर्ति सुनिश्चित तथा गुणस्तरीय प्रांगारिक मलमा पनि रसायनिक मलकै सरह अनुदान उपलब्ध गराउने सरकारले घोषणा गरेको छ ।
नीति तथा कार्यक्रममा अनधिकृत रूपमा भइरहेको घरजग्गा कारोबारलाई विशिष्टीकृत क्षेत्रबाट मात्रै कारोबार गर्ने व्यवस्था मिलाउने उल्लेख छ । कार्यक्रममा घरजग्गा कारोबारका लागि छुट्टै संस्था बनाउने उल्लेख छ ।
सरकारले भौगोलिक सूचना प्रणालीमा आधारित एकीकृत जग्गा मूल्यांकन प्रणाली विकास गरी वैज्ञानिक विधिबाट जग्गाको मूल्य निर्धारण गर्ने भएको छ । अहिले घरजग्गा कारोबारीहरूले जथाभावी घरजग्गाको मूल्य तोक्दै आइरहेका छन्, जसले गर्दा घरजग्गाको बेलगाम मूल्यवृद्धि भइरहेको छ ।
नीति तथा कार्यक्रममा भू–उपयोग नीति तथा कानुनअनुसार भूमि वर्गीकरण गरी संघ, प्रदेश र स्थानीय तहको भू–उपयोग योजना तयार गर्ने उल्लेख छ ।
कृषिमा सूचना प्रविधिको प्रयोग बढाउने, कृषकले उत्पादन गरेको वस्तु खरिद गर्ने व्यवस्था मिलाउने, लघु बिमाको पहुँच दुर्गमसम्म पु¥याउने, उत्पादनका आधारमा अनुदानको व्यवस्था गर्ने र उखु किसानलाई उखु क्रसिङ भएकै वर्ष भुक्तानी सुनिश्चितता गराउने सरकारले घोषणा गरेको छ ।
मुद्रास्फीतिलाई वाञ्छित सीमाभित्र राखिने, राष्ट्रिय महत्वका, गौरव र रूपान्तरणकारी आयोजनाबाहेकका अन्य आयोजना प्रदेश र स्थानीय तहबाट कार्यान्वयन गरिने नीति तथा कार्यक्रममा उल्लेख छ ।
तीनै तहका सरकारको समन्वय र संयोजनबाट प्राकृतिक स्रोतसाधनको संरक्षण, उपयोग र लाभदायी बाँडफाँट गरिने विषयलाई सरकारले नीति तथा कार्यक्रममा प्राथमिकताका साथ उल्लेख गरेको छ ।
सरकारले पूर्व–पश्चिम विद्युतीय रेलमार्ग, रसुवागढी–काठमाडौं रेलमार्ग, वीरगन्ज–काठमाडौंलगायतका रेलमार्गको अध्ययन अघि बढाउने भएको छ नीति तथा कार्यक्रमका अनुसार काठमाडौँ उपत्यकामा मेट्रो रेलको विस्तृत अध्ययन गरिनेछ ।
नेपालका नदी प्रणालीमा आन्तरिक जल यातायात सम्भाव्यता पहिचान तथा विकास गरिने र सार्वजनिक यातायातलाई थप प्रभावकारी बनाउन वातावरणमैत्री बृहत् बस परिवहन प्रणालीलाई प्रोत्साहन गरिने तथा केबुलकार र रोपवोको निर्माण र सञ्चालन थप प्रोत्साहित गरिने नीतिमा उल्लेख छ । सवारी चालक अनुमतिपत्र सम्बन्धित प्रदेशबाट सरलरूपमा शीघ्र वितरणको व्यवस्था मिलाउने सरकारको योजना छ । विराटनगर सुक्खा बन्दरगाहसम्म कार्गाे रेल सञ्चालन गरिने नीति तथा कार्यक्रममा उल्लेख गरिएको छ ।
यसैगरी, सरकारले इन्धनको मूल्य स्वचालित प्रणालीबाट तय गर्ने भएको छ । हाल यो प्रणाली भए पनि प्रभावकारी लागू हुन सकेको छैन । त्यस्तै, सरकारले वैज्ञानिक विधिबाट जग्गाको मूल्य निर्धारण गर्ने भएको छ ।
मालपोत र नापीसम्बन्धी आधारभूत सेवा स्थानीय तहबाटै अनलाइनमार्फत प्राप्त गर्न सक्ने व्यवस्था मिलाइने नीति तथा कार्यक्रममा उल्लेख छ ।
यस्तै, वित्तीय रूपमा टाट पल्टिन थालेका सरकारी संस्थानलाई ‘मर्ज’ या खारेज गरिने र रुग्ण सरकारी उद्योग पुनः सञ्चालन गर्ने उल्लेख छ ।
निजी क्षेत्रको माग सम्बोधन: शेखर गोल्छा नेपाल उद्योग वाणिज्य महासंघका अध्यक्ष शेखर गोल्छाले निजी क्षेत्रको माग सम्बोधन गर्नेगरी नीति तथा कार्यक्रम आएको प्रतिक्रिया दिएका छन् ।
निजी क्षेत्रले उठाएका माग धेरै हदसम्म पूरा भएको उनको भनाइ छ । कन्ट्रिरेटिङ, साना तथा मझौला उद्योगलाई सहुलियत कर्जा, रेमिट्यान्सलाई प्रोत्साहनजस्ता विषय सकारात्मक रहेको उनको बुझाइ छ । महासंघका अध्यक्ष शेखर गोल्छाले नीति तथा कार्यक्रम हेर्दा लगानीमैत्री बजेट आउने अपेक्षा गरेको बताए ।
कार्यान्वयनमा चुनौती छ : परिसंघ अध्यक्ष अग्रवाल नेपाल उद्योग परिसंघका अध्यक्ष विष्णु अग्रवालले नीति तथा कार्यक्रम उत्पादनमुखी अर्थतन्त्रका लागि या उद्योगलाई प्रोत्साहन गर्ने खालको आए पनि कार्यान्वयनमा चुनौती रहेको टिप्पणी गरे । सरकारले परिसंघको दुईवटा सुझावलाई नीति तथा कार्यक्रममा समेटेको उनको भनाइ छ । परिसंघले दिएको स्वदेशी उत्पादन दशकलाई सरकारले उपभोग दशकसमेत जोडेर अघि बढाएको छ ।
परिसंघले लिएको मेक इन नेपाल अभियानलाई पनि नीति तथा कार्यक्रममा समेटिएकोमा उनले खुसी प्रकट गरे । साना तथा मझौला उद्योगको प्रोत्साहन तथा औद्योगिक पूर्वाधार निर्माणको योजनासमेत सकारात्मक भएको उनले बताए ।
नीति तथा कार्यक्रम सकारात्मक : चेम्बर अध्यक्ष मल्ल नेपाल चेम्बर अफ कमर्सका अध्यक्ष राजेन्द्र मल्लले यसपालिको नीति तथा कार्यक्रले उत्पादनमूलक क्षेत्र र कृषि उत्पादनलाई प्रोत्साहन गरेको बताए ।
उत्पादनमूलक उद्योगलाई प्रोत्साहन, व्यापार सहजीकरण, घरजग्गा कारोबार व्यवस्थापनजस्ता विषय प्रारम्भिक रूपमा सकारात्मक देखिएको उनले बताए ।
नीति तथा कार्यक्रम सकारात्मक छ तर कार्यान्वयन चुनौतीपूर्ण रहेको प्रतिक्रिया उनले दिए । उनले भने, ‘यसलाई बजेटले कसरी प्रस्ट्याउँछ हेर्न बाँकी छ ।’
","जेष्ठ ११, २०७९"
https://www.aadarshasanchar.com/editorial/2022/01/05/33077/,सार्वजनिक सेवामा प्रविधिको प्रयोग,"सम्पादकीय नेपालको सार्वजनिक सेवा प्रवाह अझै सन्तोषप्रद छैन । आजको उन्नत व्यवस्थामा पनि विगतको तुलनामा सुधार छ तर अझै अपेक्षाकृत प्रगतिको अवस्थामा छैन । सरकारी कार्यालयहरुमा आजको दिनमा पनि सेवा लिन जाने हो भने उस्तै अस्तव्यस्तता, ढिलाई र बोलवालाहरुकै पहुँच अधिक देखिन्छ । दुर दराजका गाउँबाट आएका सोझा साझा जनताहरु अझै पनि चरम ढिलासुस्ती प्रक्रियागत झञ्झटको मारमा छन् । विशेषतः मालपोत, यातायात कार्यालयदेखि जिल्ला प्रशासन कार्यालय सम्मै यस्तो प्रवृत्ति कायम छ । समय र प्रविधि गतिशील अवस्थामा छ । हाम्रा सरकारी कार्यालय मार्फत हुने सार्वजनिक सेवा प्रवाहमा अझै यथोचित प्रविधिको प्रयोग र सुधार हुन सकिरहेको छैन ।
यद्यपि, कतिपय सरकारी कार्यालयमै राम्रा अभ्यास र प्रयोग हुन थालेको छ । पछिल्लो तथ्यांक अनुसार, सरकारी इमेल पूर्ण रूपमा प्रयोग गर्ने स्थानीय तहको संख्या एक सय ३८ (३१.८० प्रतिशत मात्र) छ । त्यो पनि संघ सरकारबाट तयार भएर अनिवार्य रूपमा प्रयोगका लागि परिपत्र गरी पठाइएको सूत्र, व्यक्तिगत घटना विवरण दर्ता सम्बन्धी सफ्टवेयर बाहेक सूचना प्रविधिको प्रयोग नगण्य मात्रामा छ । पछिल्लो एक विश्लेषणमा सूचना प्रविधिको पहुँच र प्रयोगमा सुगमभन्दा दुर्गमका स्थानीय तह उत्कृष्ट रहेको पाइएको छ । जसले सेवाग्राहीलाई सेवा दिन र लिन धेरै सहज भएको छ । सात सय ५३ मध्ये चार सय ३४ स्थानीय तहबाट प्राप्त विवरण विश्लेषण गर्दा रुकुम पश्चिमको चौरजहारी नगरपालिका पहिलो बनेको हो । स्थानीय तहमा सूचना प्रविधि पूर्वाधारको अवस्था, दक्ष एवं तालिमप्राप्त जनशक्तिको उपलब्धता एवं सेवा प्रवाहमा सूचना प्रविधिको प्रयोग अवस्थालगायत सात विषय समेटिएको ‘स्थानीय तहमा विद्युतीय शासन अवस्थाको लेखाजोखा’ मूल्यांकनमा पश्चिम रुकुम, अछाम, सल्यान, धादिङ, सिराहालगायतका स्थानीय तह उत्कृष्ट १५ मा परेका छन् । उत्कृष्ट १५ मा आठ नगरपालिका, तीन गाउँपालिका, तीन उपमहानगरपालिका र एक महानगरपालिका छन् ।
३५.२ प्रतिशत स्थानीय तहका २५ प्रतिशत घरमा मात्र इन्टरनेट तथा २.५३ स्थानीय तहका ३० प्रतिशतभन्दा कम घरमा मोबाइलको पहुँच छ । चार सय १५ स्थानीय तहले सूचना प्रविधिसम्बन्धी कुनै पनि नीतिगत व्यवस्था गरेका छैनन् । ११ वटाले भने नीतिगत व्यवस्था गरी गरी कार्यान्वयनमा ल्याएका छन् । अहिले मानिसको दैनिकी डिजिटलमा प्रायशः निर्भर छ । डिजिटल सेवादेखि आर्थिक कारोबार सम्म यसकै प्रयोगले धेरै कुरा सहज र सरल पनि बनाइरहेको छ । प्रविधिको तिब्रतर विकासका बिच हाम्रा सरकारी कर्मचारी संयन्त्र समय सापेक्ष प्रविधिमा अपडेट हुन सकिरहेका छैनन् । सरकारी कागजात र विवरणलाई सिस्टममा राख्न र छिटोछरितो सेवा दिन जरुरी छ । यसका लागि तीन तहका सरकारले सूचना प्रविधिसँग सम्बन्धित दक्ष र तालिमप्राप्त जनशक्ति तयार गर्नुपर्दछ । सूचना प्रविधिमैत्री कार्यालय बनाएर चुस्त सेवा आजको आवश्यकता हो । जुन कार्यालय र स्थानीय तहले यसरी गर्न सक्दैनन्, त्यो आजको समयमा कमजोर सावित हुने निश्चित छ ।
","२१ पुष २०७८, बुधबार"
https://www.aarthikdainik.com/view/7224/,सूचना प्रविधि विकास र सुशासन,"गोपीनाथ मैनाली
काठमाण्डौँ,फागुन १८ सूचना प्रविधिलाई व्यवस्थित र नियमित गर्नका लागि विद्युतीय कारोबार व्यवस्थित गर्ने ऐन, २०६१, कपिराइट ऐन, राष्ट्रिय सञ्चार नीति, दूरसञ्चार नीति, ब्रोड व्याण्ड नीति, डिजिटल सिग्नेचर सुरक्षित गर्ने कार्यविधिलगायतका नीतिगत व्यवस्थाहरू गरिएका छन् । साथै सूचना प्रविधि पार्क, प्रमाणीकरण नियन्त्रकको कार्यालय, सूचना प्रविधि केन्द्र, सूचना प्रविधि विभाग, विज्ञान, प्रविधि तथा वातावरण मन्त्रालय, सूचना तथा सञ्चार मन्त्रालय, विश्वविद्यालयहरू क्रियाशील छन् ।एक्काइसौँ सताब्दी सूचना प्रविधिको युगको रूपमा आएको छ । जनजीवनका सबै क्षेत्रमा आँकलन गर्नै नसकिने परिवर्तन सूचना प्रविधिले सम्भव तुल्याएको छ । मानिस र स्थानहरूबीच अचम्मको सञ्जालीकृत अन्तरक्रिया स्वचालित हुन थालेको छ, जसले स्थान र भूगोलको अवरोध भत्काई अनन्तः अवसरको ढोका उघारेको छ । सूचना प्रविधिले ज्ञान आर्जन, सहभागिता र अवसर उपयोगका अवरोधहरू पूर्णतः भत्काएको छ । यसले सार्वजनिक क्षेत्र, विकास व्यवस्थापनलगायत शासकीय प्रणालीदेखि जनजीवनका सबै पक्षलाई प्रभाव पारेको छ । सूचना प्रविधिको उपयोगले सार्वजनिक व्यवस्थापनलाई समन्वयात्मक, समावेशी, कार्यकुशल, प्रभावकारी, पारदर्शी र जवाफदेही बनाउँदै लगेको छ । त्यसैले सार्वजनिक व्यवस्थापनका सबै क्षेत्रहरूमा ‘ई’ उपसर्ग जोडिन थालेको छ, जस्तो कि ई–सरकार, ई–सेवा, ई–फाइलिङ, ई–बैंकिङ, ई–टेण्डर आदि । त्यस्तै सूचना प्रविधिका कारण सार्वजनिक क्षेत्र जनमुखी, छरितो, मितव्ययी, मूल्यबोधी, अग्रगामी र संवेदनशील बन्नका लागि निरन्तर दबाब पर्दै गएको छ । साथै सूचना प्रविधिको प्रयोगले सर्वसाधारण र सरकारबीचको सम्बन्ध संरचना पनि बदलिरहेको छ ।
तर, सूचना प्रविविको उपयोगले त्यत्तिकै फाइदा ल्याउँदैन । यसले विकास तथा व्यवस्थापनमा धेरै फाइदा त ल्याउँछ तर यसको प्रयोगका लागि कार्यमूलक तालिम र क्षमता विकास आवश्यक हुन्छ, ई–गभर्मेन्ट एप्लिकेशन सरल हुनुपर्छ, पछिल्ला सफलताका लागि अघिल्लो कामहरूले राम्रो नतिजा देखाएको हुनुपर्दछ, चेतना र बुझाइको स्तर विकास हुनुपर्छ, डिजिटल सुरक्षामा ध्यान दिनुपर्छ, डिजिटल डिभाइड गर्नसक्छ, यसतर्फ पनि सचेत हुनुपर्छ । डिजिटल प्रयासका साथ परम्परागत सेवाहरू संरक्षित हुनुपर्दछ । पर्याप्त साधनको दर्कार पर्दछ, किनकी यो प्रणाली यो महँगो पनि हुन्छ । त्यसैले त्यत्तिकै सूचना प्रविधिबाट फाइदा भैहाल्छ भन्ने सोच राख्नु गम्भीर भूल हो । तर, समकालीन समाज ‘आईटी सेभी’ भएकाले यसका जोखिमबाट डराएर होइन कि क्षमता र पूर्वाधार विकास गरेर फाइदा बढाउन तत्पर हुनुको विकल्प छैन ।नेपालमा सरकारी तथ्याङ्कहरूलाई प्रशोधन गर्न कम्प्युटर प्रविधिको प्रयोग गर्न थालिएको तीन दशक मात्र नाघेको छ । पछिल्ला दिनमा, विशेषतः उदारीकरणको नीति अवलम्बन गरिएपछि सार्वजनिक र गैरसरकारी क्षेत्रमा आफ्नो कार्य प्रभावकारिताका लागि सूचाना प्रविधिको प्रयोग गर्न थालिएको छ । सार्वजनिक क्षेत्रबाट सम्पादन गरिने विकास योजना र सेवा प्रवाह कार्यमा यसको उपयोगको लागि पूर्वाधार संरचना तयार पार्ने र क्षमता विकास गर्ने कार्य हँुदै आएका छन् ।
सूचना प्रविधिको बहुपक्षीय उपयोगका लागि सहयोग पु¥याउन पहिलोपल्ट २०५७ मा सूचना प्रविधि नीति जारी गरियो । नीतिले पाँच वर्षभित्रमा विश्व मानचित्रमा नेपाललाई स्थापित गर्ने, शिक्षा, स्वास्थ्य, पर्यटन, कृषि, व्यापार विकासका अवसर तीव्र पार्ने, प्रविधिको विकासबाट गरिबी निवारण, समानुपातिक विकास र प्रजातन्त्रको सुदृढीकरणमा सहयोग पु¥याउने र ज्ञानमा आधारित समाज स्थापनामा योगदान पु¥याउने पाँचवर्षे सोच राखेको थियो । नीति कार्यान्वन भएको पाँच वर्षभित्र केही महत्वपूर्ण उपलब्धि हात परे पनि नेपाली अर्थतन्त्र यसको समग्र विकासबाट लाभान्वित भने हुन सकेन । नीति धेरै महत्वाकांक्षी पनि थियो, तर पूर्वाधार संरचना, संस्थागत क्षमता र कार्यसंस्कृति नीतिका उद्देश्य पूरा गर्न बाधक थिए । सूचना प्रविधि आफैँमा परिर्वनशील क्षेत्र हो । त्यसैले सूचना प्रविधि नीति २०५७ पाँचवर्षे कार्यावधिका लागि तर्जुमा गरिएको थियो, ता कि यसले पछि बन्ने नीतिले यसको परिवर्तन र प्रवृत्तिलाई पछ्याउन सकोस् । यसर्थ मौजुदा नीतिको समीक्षा गरी नयाँ सूचना प्रविधि नीति २०६७ जारी गरिएको छ । यस नीतिले सूचना प्रविधिको माध्यमबाट सुशासन, गरिबी निवारण र आर्थिक सामाजिक विकास गर्ने दूरदृष्टी राखेको छ भने सूचना प्रविधिको उपयोगमार्फत सामजिक एवं आर्थिक विकासका लक्ष्य हासिल गर्ने लक्ष्य लिएको छ । सूचना प्रविधिलाई व्यवस्थित र नियमित गर्नका लागि विद्युतीय कारोबार व्यवस्थित गर्ने ऐन, २०६१, कपिराइट ऐन, राष्ट्रिय सञ्चार नीति, दूरसञ्चार नीति, ब्रोड व्याण्ड नीति, डिजिटल सिग्नेचर सुरक्षित गर्ने कार्यविधिलगायतका नीतिगत व्यवस्थाहरू गरिएका छन् । साथै सूचना प्रविधि पार्क, प्रमाणीकरण नियन्त्रकको कार्यालय, सूचना प्रविधि केन्द्र, सूचना प्रविधि विभाग, विज्ञान, प्रविधि तथा वातावरण मन्त्रालय, सूचना तथा सञ्चार मन्त्रालय, विश्वविद्यालयहरू क्रियाशील छन् ।
विगत दुई दशकमा सूचना प्रविधिका क्षेत्रमा केही महत्वपूर्ण उपलब्धिहरू हासिल भएका छन् । नीति तथा कानुनी आधारशीलाहरू तयार हुनु र सूचना राजमार्गबाट नेपाल आबद्ध हुनु आफैँमा उपलव्धि हो । नयाँ पुस्ता प्रविधिमैत्री (आईटी सेवी) देखिएको छ । यही पुस्ता सार्वजनिक क्षेत्र तथा नीति व्यवस्थापनका महत्वपूर्ण पक्षमा संलग्न हुँदै छ । सार्वजनिक सरोकारका निकायहरूमा सूचना सञ्चार प्रविधिको उपयोग बढ्दो छ । सबै केन्द्रीयस्तरका निकायहरूले आ–आफ्नो वेबसाइट÷वेब पोर्टल स्थापना गरी महत्वपूर्ण सूचनाहरू सहजरूपमा उपलब्ध गराएका छन्, इन्ट्रानेट÷डाटा कम्युनिकेशन प्रणाली स्थापित छ । उदाहरणका लागि अर्थ मन्त्रालयले भन्सार, कर, खर्च, बजेटसम्बन्धी सूचना व्यवस्थापन प्रणालीलाई उपयोगमा ल्याएको छ । राष्ट्रिय योजना आयोगले कार्यक्रम सूचना प्रणाली, अनुगमन सूचना प्रणाली कार्यान्वयनमा ल्याएको छ । कतिपय सेवा प्रवाह अनलाइनमार्फत हुन थालेको छ । डाटा इन्ट्री, डिजिटाइजेशन, मेडिकल प्रेस्क्रिप्सन, कल सेन्टर, वेब कन्टेण्ट डिजाइनका लागि उपयुक्त वातावरण बनाइँदै छ । निजी क्षेत्रको सहभागितामा जिल्ला सदरमुकाममा इन्टरनेट नोड स्थापना भएका छन् । सूचना प्रविधिको पहुँच नपुगेका ग्रामीण क्षेत्रमा पनि कुनै छैन, सूचना सञ्जालमा आबद्ध गरिएको छ । चालू आवमा टेलिफोन घनत्व एक ४४ प्रतिशत पुगेको छ भने ७१ दशमलव ५२ प्रतिशत जनसंख्या इन्टरनेटमा आबद्ध भैसकेका छन् । इन्टरनेट प्रयोगमा लाग्ने टेलिफोन महशूल कम गरि सूचना प्रविधि सेवाको उपयोग गर्ने बानी विकास गरिएको छ । ७७ प्रतिशत जनसंख्यामा फोरजी सेवाको पहुँच छ । शिक्षा, स्वास्थ्य, बैकिङ, राहदानीलगायतका सेवाहरू अनलाइनमार्फत उपलब्ध हुन थालेका छन् । नेपाल सरकारको बजेट निकासा, खर्च र प्रतिवेदन प्रणाली अनलाइनमा आधारित भएको छ । राजस्व तथा खर्च प्रणाली व्यवस्थित गर्न सूचना एप्लिकेशन प्रणाली उपयोगमा छन् । यसले वित्तीय व्यवस्थापन प्रणालीमा पारदर्शिता र जवाफदेहिता पनि बढाएको छ । गत संविधानसभाको चुनावमा प्रयोग भएको मतदाता परिचयपत्रका कारण वास्तविक मतदाताले आफ्ना प्रतिनिधि छान्न पाए, धाँधलीका घटनाहरू निकै कम भए । ई–टेण्डर र ई–खरिदका कार्यहरू सुरु भएका छन्, जसले साधनको मितव्ययी र प्रभावकारी प्रयोगको लागि मार्गप्रशस्त गरेको छ । नेपाल सरकारले एकीकृत परिचय पत्र प्रणाली र विद्युतीय यातायात व्यवस्थापन प्रणाली पनि लागू गर्दै छ । जनसरोकारका महत्वपूर्ण क्षेत्रमा सूचना प्रविधिका माध्यम अवलम्बन गरी सार्वजनिक निकायको जवाफदेहिता र प्रभावकारिता बढाउने रणनीतिका सरकारले लिएको छ ।
अन्य क्षेत्रमा उदारीकरणको गति र समयलाई पक्डिन नसके पनि सूचना प्रविधिको प्रयोगको क्षेत्रमा भने नेपाली समाज अघि नै छ तर यसको बहुपक्षीय प्रयोग भने हुनसकेको छैन । परिणामतः सूचना प्रवाह र अभिमत परचालनका लागि सहयोगी बने पनि आर्थिक विकासका क्षेत्रमा यसलाई उपयोग गर्न सकिएको छैन । सरकारी कार्यालयहरूमा तथ्याङ्क सञ्चार प्रणाली स्वचालित गर्न जडित सफ्टवेयरको निकै थोरै मात्र प्रयोग भएको छ । अर्बौँ रूपैया र प्राविधिक आधारशीलाहरू उपयोग हुन नसक्दा आमसेवाग्राहीले पाउनुपर्ने सेवा मात्र नपाएका होइनन्, सार्वजनिक व्यवस्थापन प्रणाली पनि अपेक्षितरूपमा जवाफदेही र पारदर्शी बनाउन सकिएको छैन । व्यवस्थापन संरचनाभित्र सूचना प्रविधिप्रतिको कमजोर प्रतिबद्धता देखिएकोले पनि यसका फाइदा लिन नसकिएको हो । सार्वजनिक सङ्गठनहरूमा पुरानो मानसिकताको हाबी छ । प्रशिक्षित जनशक्ति छैन । नेपालीका सूचना प्रविधि जनशक्ति अन्यत्रका तुलनमा डिजिटल पिएनबराबर मात्र हो भन्ने गरिन्छ । सूचना प्रविधिको उपयोगका लागि चाहिने स्रोत साधनको अभाव पनि छ । साथै सङ्गठनहरूको सञ्चार रणनीति पनि कमजोर छ । सूचना प्रविधिलाई सम्पत्तिका रूपमा स्वीकार्ने सूचना संस्कृति पनि छैन । ई–रेडिनेसविना नै पूर्वाधारहरू स्थापना गरिएकाले स्रोत त्यत्तिकै खेर गएको छ । विकासको द्वैध स्थितिमा रहेको नेपाली समाज सूचना प्रविधकै कारण डिजिटल डिभाइडमा पुगेको छ । यसले सूचना हुने (डिजिटाइज्ड) र नहुने (मार्जिनलाइज्ड) बीच खाडल ठूलो खाडल सिर्जना गरेको छ । सवैभन्द खतरा डिजिटल अपराध (साइवर क्राइम)ले पनि नेपाली समाजलाई गाँज्दै लगेको छ । यसैका कारण वित्तीय क्षेत्रमा नया नया प्रकृतिका अपराधहरू देखिएका छन् । त्यसैले नेपाल जस्तो मुलुकका लागि डिजिटल युग (नेटवर्क एज) आफै चुनौती जस्तो देखिएको छ । सूचना प्रविधि सूचकाङ्कका आधारमा नेपाल पछाडि नै छ । यसले प्रविधि उत्पादन, प्रविधिको उपयोग र जनशक्तिको दक्षताको स्थिति कमजोर रहेको देखाउछ । यदि आन्तरिक क्षमता विकास गर्न सकिएको भए नेपाल रही आउटसोर्सिङका माध्यमबाट वार्षिक अर्बौं रूपैयाँ नेपाल भित्र्याउन र रोजगारी सिर्जना गर्ने सम्भावना छ । जसलाई उपयोग गर्न सकिएमा अहिले भारत, फिलिपिन्समा फस्टाएको आउटसोर्सिङ व्यवसाय नेपालमा स्थानान्तरण गरी विप्रेषण आयभन्दा बढी रकम भित्र्याउन सकिने थियो ।
","२०७६, फागुन १८ १३:५९"
https://www.aarthikdainik.com/view/78727/,विकासमा सूचना–सञ्चार प्रविधिको भूमिका,"काठमाडौँ । वर्तमान एक्काईसौँ शताब्दीलाई विश्वमा सूचना–सञ्चार प्रविधिको युगका रूपमा चित्रित गर्ने गरिन्छ । अहिलेको विश्वमा मुलुकभित्र र मुलुकहरूबीचको भौगोलिक सिमा र अवरोधलाई सहजै परास्त गर्दै विश्वभरका मानिस एवं स्थानहरूबीच विशाल सञ्जाल र सम्पर्क कायम गराउने प्रभावकारी माध्यमका रूपमा सूचना–सञ्चार प्रविधि स्थापित भइसकेको छ । विश्वव्यापीकरणको प्रविधिगत आयामका रूपमा रहेको सूचना–सञ्चार प्रविधिमार्फत विश्वका नागरिकहरू एक–आपसमा जोडिएका मात्र होइन, यसले सामान्य मानिसको दैनिक जीवनयापनदेखि समाज, देश एवं राष्ट्रिय, अन्तर्राष्ट्रिय परिदृश्यमा हरेक पल, क्षण र क्रियाकलापहरूमा प्रभाव पारिरहेको छ । विकास र यसको व्यवस्थापन विश्वव्यापी रूपमा देखापरेको यही पर्यावरणीय अवस्थामा रहेर सञ्चालन गरिने भएकोले सूचना–सञ्चार प्रविधिको प्रभावबाट विकास प्रक्रिया पनि अछुतो रहन सक्दैन ।
सूचना–सञ्चार प्रविधि सूचना तथा जानकारीहरूमा पहुँच सिर्जना गर्दै तिनीहरूको भण्डारण, प्रशारण र आवश्यकतानुसार हेरफेर गर्नसक्ने गरी दूरसञ्चारजन्य सेवा र कम्प्युटर प्रविधिलाई एकसाथ संयोजन गरिएको एकीकृत प्रविधि हो । यो सञ्चारका साधन, सञ्चार प्रक्रिया र प्रविधिको संयोजित रूप हो । सूचनाको सङ्कलन, प्रशोधन र भण्डारण गर्ने तथा आवश्यकताअनुसार यसको उपयोग गर्न सकिने गरी सूचनालाई सञ्चार प्रविधिसँग संयोजित रूपमा तयार गरिएको एकीकृत सञ्जाल नै सूचना–सञ्चार प्रविधि हो । सूचना–सञ्चार प्रविधि र यसको द्रुतत्तर विकासले एकातिर विकासका एजेण्डाहरूलाई अघि बढाउन अवसरको सिर्जना गरेको छ भने अर्कोतिर विकास गतिविधिहरूलाई सहज तुल्याउन मार्गप्रशस्त समेत गरेको छ । मूलतः विकास प्रक्रियालाई गतिशील, समयसापेक्ष र चुस्त बनाउने प्रभावकारी माध्यमका रूपमा सूचना–सञ्चार प्रविधिको अपरिहार्य भूमिका रहेको छ ।
विकास प्रक्रिया र यसको समग्र व्यवस्थापनमा सूचना–सञ्चार प्रविधिले बहुआयामिक रूपमा भूमिका बहन गरिरहेको पाइन्छ । सूचना–सञ्चार प्रविधि आफैँमा जटिल भौगोलिक अवस्थाका कारण उत्पन्न कठिनाइबाट सृजित विकासका चुनौतीहरूलाई परास्त गर्न सहयोग पु-याउने एउटा सशक्त पूर्वाधार हो । सूचना–सञ्चार प्रविधिको दु्रततर विकासले मुलुकको शिक्षा, स्वास्थ्य, कृषि, पर्यटन तथा व्यापारलगायतका आर्थिक एवं सामाजिक क्षेत्रको दिगो विकास गर्ने अवसरको सिर्जनामा महत्वपूर्ण भूमिका निर्वाह गरेको छ । वर्तमानमा गुणस्तरीय रोजगारीको एउटा राम्रो क्षेत्रको रूपमा पनि सूचना–सञ्चार प्रविधि रहेको छ । यसबाट बेरोजगारी समस्या कम गर्न सहयोग पुग्ने, बौद्धिक उद्योगहरूको विकास विस्तार गरी ज्ञानमा आधारित समाजको निर्माणमा सघाउ पुग्ने, विकास व्यवस्थापनलाई सरल, समयानुकूल र व्यवस्थापन योग्य तुल्याउन सहयोग पुग्ने जस्ता प्रत्यक्ष फाइदाहरू रहेका छन् ।
विकास प्रक्रियाबाट हासिल भएका उपलब्धि र तथ्यांकीय विषयहरूलाई सूचनामा परिणत गरी सरोकारवालाहरूसम्म पु-याउन, सम्पादित कामको प्रचारप्रसारद्वारा उपभोक्ताको छनोटको अवसरमा वृद्धि गर्न, सेवाको बजारीकरण गर्नजस्ता पक्षहरूमा सूचना–सञ्चार प्रविधिले गतिलो सहारा दिएको छ । यसैगरी, यो प्रविधिको उपयोगमार्फत विशेषगरी उत्पादनमूलक उद्योगहरूमा समय, श्रम र लागतमा कमी आई उत्पादकत्व अभिवृद्धि हुने अवस्था सिर्जना भएको छ । सूचना–सञ्चार प्रविधिको उपयोगले विकासका साझेदारहरू बीचमा समयसापेक्ष रूपमा सम्पर्क र समन्वय कायम गर्न सहज तुल्याएको छ । वर्तमानमा विकास व्यवस्थापनमा सूचना तथा सञ्चार प्रविधिको भूमिका यतिसम्म भइसकेको छ कि सूचना–सञ्चार प्रविधिको प्रयोगविना विकासका एजेन्डाहरूको पहिचानदेखि, योजना तर्जुमा, त्यसको कार्यान्वयन, अनुगमन र प्रभाव मूल्यांकनसम्मका सबै प्रक्रियाहरू अवरुद्ध बन्न पुग्दछन् ।
सूचना तथा सञ्चार प्रविधिको विश्वव्यापी सञ्जाल र पहुँचका कारण विश्वको कुनै पनि कुनामा अभ्यास भएको विकासको सफल मोडेल बाँकी विश्वले सहजै अनुसरण गर्न सक्दछ । अन्तर्राष्ट्रियस्तरमा विकासका सफल नीति, कार्यक्रमहरू र प्रविधिको स्थानान्तरण गर्ने निर्विकल्प माध्यमका रूपमा सूचना–सञ्चार प्रविधि रहेको छ । यसबाट विकास प्रक्रियालाई सान्दर्भिक र कार्यान्वयनशील बनाउन सूचना–सञ्चार प्रविधिले सहजकर्ताको भूमिका निर्वाह गरेको छ । विकास र सूचना–सञ्चार प्रविधिको उचित संयोजनबाट नै देशको सामाजिक एवं आर्थिक विकास, रोजगारी सिर्जना, गरिबी न्यूनीकरण र सूचना एवं ज्ञानमा आधारित समाजको निर्माण गर्दै शासनलाई विद्युतीय शासन वा ई गभर्नेन्स र सुशासनमा रूपान्तरण गर्न सकिन्छ । सूचना–सञ्चार प्रविधि विकास व्यवस्थापनमा आवश्यक विभिन्न स्रोतसाधनहरूमध्ये आफ्नो परिस्थिति र विकासको आवश्यकतानुसार प्रयोग गर्न सकिने विकास सापेक्ष लचकदार स्रोत पनि हो । अतः विकासलाई सान्र्दभिक रूपमा सहजता प्रदान गर्ने स्रोतको रूपमा पनि यसको भूमिकालाई उल्लेख गर्न सकिन्छ । सूचना–सञ्चार प्रविधिको विकास विस्तारले विकासका लागि चौतर्फी ढोकाहरू खुलेका छन् । विकासको राष्ट्रिय एजेन्डालाई सीमारहित रूपमा अन्तर्राष्ट्रियकरण गर्न सहज भएको छ । फलस्वरूप अन्तर्राष्ट्रिय समुदायबाट विकाशोन्मुख मुलुकहरूमा विकासका लक्ष्यहरू प्राप्त गर्ने दिशामा निरन्तर सहयोग भइरहेको छ । यसबाट सूचना–सञ्चार प्रविधिले आफ्नो सञ्जालमार्फत विकासलाई विश्वव्यापी बनाउन महत्वपूर्ण भूमिका निर्वाह गरेको छ । यसको विकास र उपयोगले विकास योजनाहरूको कार्यान्वयनमा आवश्यक समयावधिलाई चामत्कारिक रूपमा छोट्याएको छ । वर्षौँसम्म लाग्ने कामहरूलाई केही घण्टामै सम्पन्न गर्नसक्ने विकासको व्यवस्थापनको सशक्त हतियारका रूपमा सूचना–सञ्चार प्रविधि रहेको छ ।
सूचना–सञ्चार प्रविधिका केही नकारात्मक पक्षहरू पनि रहेका छन् । यसको पहुँच केही महंगो छ, प्रविधिलाई स्थापित गर्न पर्याप्त पूर्वाधारहरूको जरुरत पर्दछ । यस्तै, सञ्चालनका लागि विशेष ज्ञानको आवश्यकता पर्ने भएकोले तालिम र क्षमता विकास आवश्यक पर्दछ । यसबाट सम्पादन हुने कामहरूमा गोपनीयता कायम गर्न र विश्वसनीयता हासिल गर्न असहज रहने गरेको तथ्य समय समयमा दोहोरिने गरेका घटनाक्रमहरूले पनि देखाउने गरेका छन् । सूचना–सञ्चार प्रविधिको अधिक प्रयोग र अन्धाधुन्ध अनुसरणका कारण देशको मौलिक संस्कृतिमा क्षति पुग्नसक्ने र विकास व्यवस्थापकको सिर्जनशीलता र नवप्रवर्तनमा नकारात्मक असर देखिनसक्ने अवस्था रहन्छ । अत्यधिक उपयोग र निर्भरताका कारण विभिन्न कठिनाइहरू उत्पन्न भएका छन् । तर, यसका नकारात्मक पक्ष र जोखिमलाई न्यूनीकरण गर्दै क्षमता र पूर्वाधार विकासमार्फत यसको प्रयोगलाई बढाउनुको विकल्प भने छैन ।
नेपालको विकास प्रक्रियामा सूचना–सञ्चार प्रविधिको भूमिका केही मात्रामा स्थापित हुँदै गएको देखिए पनि यसको उपयोग र प्रवद्र्धनको अवस्था भने सन्तोष गर्न लायक छैन । यो प्रविधिले सिर्जना गरेको अथाह सम्भावनालाई मुलुकले पर्याप्त मात्रामा दोहन गर्न र विकास प्रक्रियासँग सामन्जस्यता कायम गर्न नसक्दा देशको सामाजिक आर्थिक रूपान्तरणमा यसलाई पर्याप्त मात्रामा उपयोग गर्न सकिएको छैन । देशको जटिल भौगोलिक बनावटका कारण मुलुकका सबै भू–भागमा सूचना–सञ्चार प्रविधिजन्य पूर्वाधारहरूको स्थापना र विकास विस्तारमा कठिनाइ देखिएको छ । सार्वजनिक सेवाका क्षेत्रमा हाल भइरहेको सूचना–सञ्चार प्रविधिको उपयोगको अभ्यासमा पनि बिभिन्न जटिलताहरू देखिएका छन् । एकातिर, सेवाप्रदायकहरूमा व्यावसायिकता र पर्याप्त ज्ञानको कमी रहेको छ भने अर्कोतिर, सेवाग्राहीहरू प्रविधिमैत्री बन्नसकेका छैनन् । सूचना–सञ्चार प्रविधि सम्बद्ध पूर्वाधार र साधनहरूलाई विलासिताका वस्तुका रूपमा लिने नेपाली मानसिकता पनि यस क्षेत्रको विकास विस्तारमा बाधकका रूपमा रहेको छ । विकासका विभिन्न क्षेत्रमा सूचना–सञ्चार प्रविधिको उपयोग र यसले पार्नसक्ने सकारात्मक प्रभावका बारेमा पर्याप्त अध्ययन, अनुसन्धान हुनसकेको छैन । सूचना–सञ्चार प्रविधिको सुरक्षित उपयोग गर्ने र गोपनीयता कायम राख्ने विषय पनि चुनौतीपूर्ण बन्दै गएको छ । सूचना–सञ्चार प्रविधिको बढ्दो उपयोगलाई व्यवस्थित रूपले प्रवद्र्धन गरी यससम्बद्ध अपराधको जोखिमलाई न्यूनीकरण गर्न एवं सोबाट आउनसक्ने विकृतिहरू नियन्त्रण गर्न प्रभावकारी नियमनको खाँचो रहेको छ ।
सूचना–सञ्चार प्रविधिको व्यापक उपयोगको मार्गप्रशस्त गरी यसबाट सिर्जित लाभहरूलाई विकास प्रक्रियामा अझ प्रभावकारी रूपमा समाहित गर्न आवश्यक छ । सूचना प्रविधिजन्य अपराधहरूको नियन्त्रणका लागि मजबुत कानुनी र संस्थागत प्रबन्धसहित दुरूपयोग र यसका नकारात्मक पक्षहरूको न्यूनीकरणका लागि प्रभावकारी नियमन व्यवस्था कायम गर्ने, यससम्बद्ध साधनहरूलाई विलासिताका साधनका रूपमा लिने नेपाली मानसिकतामा परिवर्तन ल्याउन पनि उत्तिकै आवश्यक छ । सूचना–सञ्चार प्रविधि सम्बद्ध पूर्वाधारहरूको पर्याप्त व्यवस्था गर्ने र भएका पूर्वाधारहरूको मर्मतसम्भार, संरक्षण र अधिकतम उपयोगमा जोड दिने, सूचना–सञ्चार प्रविधिका क्षेत्रमा आवश्यक पर्ने गुणस्तरीय र दक्ष जनशक्ति उत्पादनका लागि यससम्बन्धी प्राविधिक शिक्षामा जोड दिने र देशको विकासका प्राथमिकताप्राप्त क्षेत्रहरूमा यसलाई जोड्न आवश्यक छ ।
सार्वजनिक सेवाहरूको प्रवाहमा प्रभावकारिता हासिल गरी सेवाग्राहीहरूको पहुँचलाई सहज तुल्याई सुशासन कायम गर्न सूचना–सञ्चार प्रविधिको उपयोगलाई बढाउनुको विकल्प छैन । सार्वजनिक तथा निजी क्षेत्र दुवैको कार्य क्षमतामा अभिवृद्धि गर्न सूचना प्रविधिको महत्तम उपयोग अपरिहार्य भइसकेको छ । खुला बजार अर्थतन्त्रले निम्त्याएको प्रतिस्पर्धात्मकतालाई सामना गर्न पनि विकासप्रक्रियालगायत सार्वजनिक सेवाका क्षेत्रमा सूचना–सञ्चार प्रविधिको प्रयोग सशक्त माध्यम हुन सक्दछ । यो स्थितिमा हरतरहले सूचना–सञ्चार प्रविधिको विकास विस्तार र चौतर्फी उपयोगद्वारा सार्वजनिक सेवा तथा आर्थिक–सामाजिक विकास गतिविधिहरूमा डिजिटल नेपालको अवधारणा साकार तुल्याउन अपरिहार्य देखिन्छ ।
अहिलेको विश्वमा देशको विकासको स्तर र सूचना–सञ्चार प्रविधिको विकासको अवस्थाबीच सोझो र प्रत्यक्ष सम्बन्ध रहने गर्दछ । सूचना–सञ्चार प्रविधिको विकासमा फड्को मारेका देशहरू नै समग्र विकासमा अगुवा रहेका छन् । यो स्थितिमा सूचना–सञ्चार प्रविधिमा सहज पहुँच स्थापित गरी यसबाट सिर्जित लाभहरू अत्यधिकरूपमा हासिल गर्नतर्फ विकासका संवाहकहरूको ध्यान केन्द्रित हुन जरुरी छ । अर्कोतर्फ, यस क्षेत्रको विकासका क्रममा देखा परिरहेका नयाँ–नयाँ समस्या र नकारात्मक पाटाहरूलाई न्यूनीकरण गर्दै मुलुकी विकासका सर्वाङ्गीण क्षेत्रहरूमा यसको उपयोग गरिन पनि उत्तिकै आवश्यक छ । देशको समग्र क्षेत्रको विकासका लागि अपरिहार्य शक्तिको भूमिका वहन गर्नसक्ने सबल संशोधन भएकोले सूचना–सञ्चार प्रविधिको समयानुकूल, सही, व्यापक एवं प्रभावकारी उपयोगद्वारा नै सुखी नेपाली, समृद्ध नेपालको राष्ट्रिय लक्ष्य हासिल गर्न सकिन्छ ।
","२०७९, पुस २५ ११:०५"
https://www.aarthikdainik.com/view/74976/,"नेपालमा सूचना प्रविधिको आवश्यकता, समस्या र सुझाव","काठमाडौं । विज्ञान र प्रविधिको माध्यमबाट आज विश्वमा टाढा–टाढा छरिएर रहेका राज्यहरू पनि नजिक हुनपुगेका छन् । सूचनाको माध्यम रेडियो, टीभी र पत्रपत्रिका टेलिफोन, फ्याक्स आदिबाट हामी कोठामै बसेर संसारका गतिविधि अवगत गर्न सक्छौँ । मोटर, हवाइजहाज आदिबाट हामी एक ठाउँबाट अर्को ठाउँमा छोटो समयमा पुग्न सक्दछौँ । विभिन्न किसिमका सूचना माध्यमबाट हामी राष्ट्रिय र अन्तर्राष्ट्रिय गतिविधिसित सम्बन्धित रहेका छौँ । सूचना भन्नाले भाषा, हाउभाउ, इसारा, चित्रज्ञान, तथ्यांक, रङ्ग, नक्सा र क्रियाकलाप आदि विभिन्न माध्यमबाट दुई व्यक्ति वा समूहबीच गरिने सूचना र जानकारीलाई जनाउँछ । लेखक, हेराइ स्पर्श, संकेत चार्ट र डायग्राम आदिबाट पनि सूचनाको प्रवाह हुने गर्दछ । बुझाउन खोज्नेले राम्ररी बुझाउनु र बुझ्नुपर्नेले बुझ्नुमा सूचनाको धारणा अडेको छ । सञ्चार एक व्यक्तिबाट अर्को व्यक्तिमा सूचना तथा ज्ञान पु¥याउने प्रक्रिया हो ।
सूचना केवल मानिसहरूको बीचमा विचारहरूको आदान प्रदान नै हो । यदि एक जनाले आफ्नो कुरा बुझ्ने गरी अर्कोलाई भन्छ भने त्यो क्रिया नै सूचना हो । सूचना तबसम्म सार्थक हुँदैन जबसम्म यसले सूचित गर्दैन । सूचना एक प्रकासकीय प्रक्रियाद्वारा अर्थहरू धारण गरिन्छन् र एक जानकारीमा पुगिन्छ । राष्ट्रेको चौथो अंगको रूपमा रहने सञ्चार क्षेत्रलाई सबैले संवेदनशील क्षेत्रको रूपमा स्वीकार गरेका छन् ।
सूचना भन्नाले विचार जानकारी, दृष्टिकोण, सोचाइ, भावना आदिको आदानप्रदान गर्ने एक प्रक्रिया हो । सूचना प्रक्रियामा दुई पक्षहरूको बीचमा जानकारी आदानप्रदान हुन्छ । सूचनाको उद्देश्य त्यसबेला मात्र सफल भएको मानिन्छ जब प्रेषकले जस्तो किसिमको अर्थ लगाएर सन्देश पठाएको छ । प्रापकले पनि त्यस्तै अर्थ लगाएर बुझ्न सकोस् । सन्देशको अर्थ दुवै पक्षहरूमा समान हुनुका साथै प्रेपकले जुन उद्देश्य पूरा गर्न सन्देश पठाएको छ प्राप्त गर्नेले पनि त्यसै उद्देश्यअनुसारको कार्य गर्न खोजेको हुनुपर्दछ । सूचनामा तीनवटा तत्वहरू समावेश भएका हुन्छन्, ती हुन् स्रोत, सन्देश र प्रापक सूचना प्रक्रिया पूरा हुनका लागि यी तीन तत्वहरूको उपस्थिति हुनु आवश्यक छ ।
सामान्यतया सूचना प्रविधि भन्नाले कम्प्युटर, सूक्ष्म, विद्युतीय यन्त्र दूरसञ्चारको एकीकृत प्रविधिलाई बुझाउँछ । सान् १९०६ को दशकपछि निकै गति लिन सफल माइक्रोचीव र माइकको प्रोसेसरको विकास स्वरूप कम्प्युटरको चलनले गति लिएपश्चात् सूचना प्रविधिले पनि बिस्तारै आफ्नो बाटो बनाउन सुरु गरेको हो । सूचना प्रविधिको अर्थ गतिमा मात्र सीमित भने छैन । साधारणतया कहिलेकाही सूचना प्रविधिको समग्र स्वरूपलाई समेट्न सक्दैन । बहुसञ्चार ओभरहेड प्रोजेक्टर स्व्यानर डिम्लेक्ग सिप्टग, नेटवर्किङ कम्प्युटर इत्यादि डिजिटल इलेक्ट्रोनिक साधनयुक्त प्रविधिलाई एकीकृत रूपमा उपयोग गर्ने प्रमुख माध्यमको रूपमा कम्प्युटर रहेको हुन्छ । हामी सूचना प्रविधि भन्न सक्छौँ । यसको प्रमुख कारण प्रश्न भनेको त्यसले कुनै तथ्ययुक्त सूचना वा तथ्यांकको भण्डार र प्रसारण गर्न सक्षम पनि हुनुपर्छ । प्रविधि मात्र जडित भएर यसको उद्देश्य पूरा हुँदैन । सञ्चार वा सूचना प्रणाली हुनको लागि ३ महत्वपूर्ण तत्व हुन जरुरी छः– (क) सूचना प्रसारक (ख) सूचना प्राप्तकर्तामा सूचना उल्लिखित तीन तत्वमध्ये कुनै एकको अनुपस्थितिमा सञ्चार प्रणाली स्थापित हुन सक्दैन ।
सूचना तथा सञ्चारका निम्नलिखित चरणहरू हुन्छन् । १) सन्देश २) सांकेतिक रूप ३) सन्देशको हस्तान्तरण ४) प्राप्त गर्नु ५) रूपान्तर ६) बुझाइ ७) हल्ला र पृष्ठपोषण सूचना तथा सञ्चारका सिद्धान्तहरू सूचना तथा सञ्चारलाई प्रभावकारी बनाउनका लागि निम्नानुसारका सिद्धान्तहरू स्थापित छन् । जसमध्ये आधारभूत सिद्धान्तहरू निम्नानुसार छन् । १) स्पष्टताको सिद्धान्त २) सहभागिताको सिद्धान्त ३) पर्याप्तताको सिद्धान्त ४) सुसङ्गतिको सिद्धान्त ५) उत्पेरणाको सिद्धान्त ६) पृष्ठपोषणको सिद्धान्त संगठनभित्र माथिल्लो तहबाट तल्लोतहमा गरिने कुनै पनि सञ्चारअन्र्तगत राख्न सकिन्छ । व्यवस्थापनको उच्च तहबाट प्राप्त हुने निर्देशन, सूचना, जानकारी निर्णय आदि कार्यान्वयनको लागि संगठनको तल्लो तहमा पठाइन्छ । संगठनमा तल्लो तहबाट सुझाव निर्णयको लागि आवश्यक पर्ने सूचना कर्मचारीको पीरमर्का आदि माथिल्लो तहमा जानु पनि सूचनाहरू तथा सञ्चारको अलावा समान तह वा छड्के तहमा पनि सञ्चार र सूचना गरिन्छ । यस्तो सञ्चार वा सूचना संगठनभित्र समान तहका शाखा, विभागबीच गरिन्छ । संगठनको कार्य सुचारुरूपले सञ्चालन गर्न यसप्रकारको सूचना वा सञ्चार आवश्यक पर्दछ । संगठनभित्र एक विभाग र अर्को विभागबीच एक आपसमा समान तहमा सञ्चार वा सूचनाको आदानप्रदान हुनु अति आवश्यक छ । यसको साथसाथै सञ्चार गरिने तरिकाको आधारमा पनि सञ्चारलाई दुई भागमा बाँड्न सकिन्छ । (१) लिखित सञ्चार (२) मौखिक सञ्चार ।
सूचनाका तत्वहरू सूचनाका मुलभूत उद्देश्यहरू यसप्रकारका छन्ः (१) समाचार तथा विचारहरूको आदान प्रदान । (२) उपर्युक्त कुरा बुझाउन । सूचनामा हुनुपर्ने तत्वहरू यसप्रकारका छन् : (१) स्पष्टता (२) सहभागिता (३) सञ्चार विचारहरूको सञ्चारण) (४) प्रेरणा (५) मूल्यांकन । सूचनाका किसिमहरूलाई यसरी वर्गीकरण गर्न सकिन्छ ः (१) मौलिक तथा लिखित सूचना (२) औपचारिक तथा अनौपचारिक सूचना (३) उध्र्वमुखी अधोमुखी तथा समतल सूचना । सूचना प्रविधिका विशेषताहरू यस्ता छन् : (१) सूचना दोहोरो प्रक्रिया हो (२) सूचना, विचार, तथ्यको आदान प्रदान गर्नु (३) निरन्तर चल्ने प्रक्रिया (४) सन्देश पठाउनु मात्र सञ्चार होइन । सन्देशको अर्थ बुझी, सो को प्रतिक्रिया सन्देश पठाउने कहाँ पुगेपछि मात्र सूचना पूर्ण हुन्छ । (५) विभिन्न माध्यमहरूमध्ये उपयुक्त, माध्यमको छनौट । (६) अभिप्रेरणा, नेतृत्व, नियन्त्रण र समन्वयको लागि सूचना आवश्यक ।
सूचनाले संगठनलाई गतिशील र परिवर्तनउन्मुख गराउनुको साथै कामदार व्यवस्थापन र समूहबीच सुसम्बन्ध स्थापना गर्दछ ।
प्रविधिको व्यापक प्रयोगबाट कानुनको शासन, भ्रष्टाचारमुक्त र चुस्त प्रशासन, विकेन्द्रीकरण, आर्थिक अनुशासन तथा सार्वजनिक सेवा प्रवाह र स्रोतको कुशल व्यवस्थापन जस्ता असल शासनका आधारभूत मान्यतालाई आत्मसात गरी सर्वसाधारणले पाउनुपर्ने सेवा छिटो, छरितो तथा कम खर्चिलो ढंगबाट प्रदान गर्न सकिन्छ । यस अर्थमा सूचना प्रविधि नेपालको भौगोलिक विषमताबाट सिर्जित विकासका चुनौतीको सामना गर्ने एउटा सशक्त पूर्वाधारको रूपमा समेत स्थापित हुनसक्ने देखिन्छ ।
आउँदो वर्षहरूमा विश्वमा सूचना प्रविधिको क्षेत्रमा विकसित राष्ट्रहरू र सूचना प्रविधिको कम पहुँच भएका राष्ट्रहरूको बीचमा आर्थिक विषमतामा वृद्धि हुन जाने प्रचुर सम्भावनाको पृष्ठभूमिमा सूचना प्रविधिमा पहुँच हुनेर नहुनेबीचको खाडलले निरन्तरता पाउने अवस्था विकसित राष्ट्रहरूका लागि पनि ग्राह्य हुन सक्दैन । यस सन्दर्भमा अन्तर्राष्ट्रिय समुदायबाट विकासोन्मुख मुलुकहरूमा सूचना प्रविधिको विकासका साथै यस प्रविधिको प्रयोगद्वारा विकासका लक्ष्यहरू प्राप्त गर्ने दिशामा निरन्तर सहयोग उपलब्ध हुने प्रबल सम्भावना समेत देखिन्छ ।
नेपाल २०२८ सालमा कम्प्युटरको प्रयोग जनगणना तथ्यांक राख्ने कार्यदेखि अगाडि बढ्न थालेको प्रविधि अहिले सरकारी तथा गैरसरकारी निकायहरूमा समेत यसको प्रयोग बढ्दै आएको छ । कम्प्युटरको प्रयोगमा वृद्धि भई देशमा स्तरीय सञ्चार नेटवर्कको विकास निजी क्षेत्रबाट इन्टरनेट, इमेल सेवाको सुरुवात, व्यापारिक क्षेत्रमा अत्याधिक प्रयोगमा ल्याउन सकिने प्रविधिको विकास, विभिन्न कम्प्युटरसम्बन्धी गैरसरकारी तालिम संस्थानहरूको वृद्धि कारणले गर्दा पनि नेपालको सूचना प्रविधिमा अभिवृद्धि हुँदै आएको छ । साथै सूचना प्रविधि नीति २०६५ पनि लागू गरिसकेको छ । समयको अन्तरालसँगै हुलाक सेवाको विकास र विस्तार गर्ने चिठीपत्रको माध्यमबाट विकसित हुँदै आएको सञ्चार प्रविधिमा वैज्ञानिक आविष्कारको प्रतिफल स्वरूप टेलिफोन, आकाशवाणी, फ्याक्स, टेलिप्रिन्टर आदि विभिन्न आधुनिक मेसिनहरूले यसै क्षेत्रका सुगमता ल्याएका छन् । यसै क्रममा रेडियो, टीभी खबर पत्रिकाहरू समेत संघारको आधुनिक प्रविधि बनेको छन् जसले छोटो समयमा खबर आदान प्रदान गर्न सजिलो भएको छ । नेपालजस्तो विकासोन्मुख र भू–परिवेष्ठित मुलुक जहाँ यातायात र सञ्चारको क्रम विकास भएको छ, त्यस्तो देशमा सूचना प्रविधिको झन् महत्व रहेको छ ।
सूचना प्रविधिले संगठनका लक्षहरू कामदारहरूमा जानकारी गराउने गर्दछ । कार्य सन्तुष्टि र उत्प्रेरणाका आधारहरू पनि अभिवृद्धि गर्ने कार्य गर्दछ । व्यवस्थापनलाई शीघ्र र सही निर्णय लिने कार्यमा सहयोग पु-याउने काम पनि सूचनाले गर्दछ । अर्को कुरा सूचनाबाट औद्योगिक अशान्ति हटाउनमा मदत गर्दछ । सूचना वा सन्देशलाई भाषामा लेख्ने काम गर्दछ र उसका सूचनाको संकेत, भाव वा इसारा गरिन्छ । सूचनाको माध्यम भनेको सूचना पठाउने साधन हो, उसमा साधनको छनौट गरिन्छ ।
आधुनिक व्यवस्थापनको युगमा सूचनाको अत्यन्त महत्व छ । सूचना जति प्रभावकारी, विश्वसनीय, भरपर्दो र शुद्ध हुन सक्छ त्यत्तिकै संगठनको निर्णय क्षमता नेतृत्व र उत्पादकत्वमा सकारात्मक प्रभाव पर्छ । व्यवस्थापनको आधुनिक अवधारणामा उसलाई व्यवस्थापकीय सूचना प्रणाली पनि भनिन्छ । सूचना प्रणालीबाट निर्णय गर्नमा सहयोग गर्नुको साथ योजना बनाउनु र त्यसको सफल कार्यान्वयनमा सहयोग प्रदान गर्दछ । सूचनाबाट मूल्यांकन र अनुगमन गर्नमा समेत सहयोग गर्दछ । सूचना प्रविधिले व्यवस्थापन परिवर्तन उन्मुख हुन आधारशीलाको निर्माण गर्दछ र संगठनभित्र सद्भाव, सहयोग र आपसी सम्बन्धको विकास भई औद्योगिक अशान्ति उत्पन्न नै हुने सम्भावनाको विकास गर्दछ । संगठनमा सूचनाको धेरै महत्व छ । सूचनाले नै संगठनको उद्देश्य प्राप्त गर्न मदत मिल्दछ । संगठनमा आउने धेरैजसो समस्याहरू सूचनामय नै सम्बन्धित हुन्छन् । संगठनमा कार्यरत कुनै पनि व्यक्तिले समयमा सूचना नगरिदिँदा वा सो व्यक्तिले सही सूचना नगर्दा वा सूचना गर्नुपर्ने कार्य समयमा सम्पादन नहुन सक्छ । प्रभावकारीरूपमा सूचनाले संगठनको प्रत्येक काम प्रभावकारी रूपमा सम्पादन हुने गर्दछ । अनुसन्धान कार्यबाट यो पुष्टि भएको छ कि व्यवस्थापकको ८० प्रतिशतभन्दा बढी समय सूचना कार्यमा नै व्यतित भएको हुन्छ । व्यवस्थापकले गर्नुपर्ने कार्यहरू जस्तैः योजना संगठन, निर्देशन तथा नियन्त्रणसँग सम्बन्धित प्रत्येक व्यवस्थापकीय गतिविधिमा सूचनाको आवश्यकता पर्दछ र योजना बनाउनको लागि पनि सूचनाको आवश्यकता पर्दछ । संगठन कार्यको लागि कार्य विवरण अधिकारीको प्रत्यायोजन गर्दा सूचनाको लिखितरूपमा आवश्यकता पर्दछ र नेतृृत्व र निर्देशनको लागि पनि सूचनाकै आवश्यकता पर्दछ ।
पारदर्शी कार्य प्रणाली अवलम्बन गर्न संस्थागत क्षमता विकास गर्न प्रोत्साहन गरेको छ । सार्वजनिक निकायले आफ्नाहरूलाई गर्ने, सूचना बोर्डहरू गर्ने, सूचना अधिकारीको व्यवस्था गर्ने, पब्लिक मिडियामार्फत सार्वजनिक निकायका गतिविधि पब्लिक गर्न प्रोत्साहित गर्दछ । सूचनाको हकले सार्वजनिक निकायले खुला गर्नुपर्ने कुरा खुला नगरेमा कानुनी बाटो अवलम्बन गर्नसक्ने व्यवस्था छ । सूचनाको हक नागरिकको मौलिक अधिकारअन्तर्गत नै रहने भएकोले सार्वजनिक निकाय पारदर्शी बन्दै जान कर नै लाग्दछ । मनोवैज्ञानिक त्रास र द्वन्द्व निवारण गर्नु । महत्वपूर्ण सरकारी विवरण बहुराष्ट्रिय कम्पनीको हातमा पुग्नबाट बचाउनु । अध्ययन, अनुसन्धान र अन्वेषण विकास गर्दै लैजानु । पहुँचवालाको प्रभाव न्यूनीकरण गर्नु । नागरिकको वास्तविक समस्याको सुनुवाइ हुने वातावरण बनाउनु । मुलुकको सूचना प्रविधि क्षेत्रमा विदेशी लगानी आकर्षित गर्न यहाँ भएका आईटी कम्पनीको अन्तर्राष्ट्रिय स्तरमा बजारीकरण गर्नमा सहयोगी बन्छ । उच्च सीपयुक्त जनशक्ति र अर्धदक्ष जनशक्ति पर्याप्त मात्रामा विकास गराउन सहयोगी बन्छ । सेवा छिटो, छरितो, पारदर्शी, नागरिकमैत्री र जनमुखी हुन्छ । नागरिक र सरकारबीच सुमधुर सम्बन्ध कायम भई सरकारप्रति जनविश्वास अभिवृद्धि हुन्छ । सार्वजनिक सेवाको लागत घट्छ ।
सुनिल कुमार केसीज्यूले आफ्नो लेख कर्मचारी व्यवस्थापन र सूचना प्रविधिमा यसरी सूचना प्रविधिको प्रयोग व्याख्या गरिएको पाइन्छ । जस्तै : १. जनशक्ति योजनामा सूचना प्रविधि २. जनशक्ति प्राप्तिमा सूचना प्रविधि ३. परीक्षा सञ्चालनमा सूचना प्रविधि ४. कार्यजिम्मेवारीमा सूचना प्रविधि ५. सरुवा, कामकाज, पदस्थापनामा सूचना प्रविधि ६. कार्यसम्पादन मूल्यांकनमा सूचना प्रविधि ७. तालिम, अध्ययन, भ्रमण अध्ययनमा सूचना प्रविधि ८. पुरस्कार, दण्ड र सजायमा सूचना प्रविधि ९. सेवानिवृत्त र सेवानिवृत्तपछिको सेवामा सूचना प्रविधि १०. कर्मचारीको वैयक्तिक विवरणमा सूचना प्रविधि ।
वर्तमान पन्ध्रौँ पञ्चवर्षीय योजना २०७६–२०८१ मा विज्ञान तथा सूचना प्रविधि विकास कार्यक्रमअन्तर्गत समाजसँग विज्ञान र उत्पादनसँग प्रविधि तथा नवप्रवर्तन गर्ने सोच राखिएको छ भने समाजमा वैज्ञानिक संस्कारको विकास गरी उत्पादन प्रविधिमा नवप्रवर्तनलाई आबद्ध गर्दै मुलुकको समृद्धि हासिल गर्ने लक्ष्य राखिएको छ । त्यस्तै जनताको गुणस्तरीय जीवन प्राप्ति र विज्ञानमा आधारित सोच निर्माण र विश्लेषण गर्न विज्ञान तथा प्रविधिको महत्तम उपयोग गर्नु, विज्ञान शिक्षालाई व्यावहारिक बनाउँदै नवीनतम विज्ञानको उन्नयन र उदीयमान प्रविधिहरूको अंगीकार गर्दै तिनलाई आधारभूत सेवा प्रवाहमा उपयोग गर्नु, उत्पादन वृद्धि तथा औद्योगिक विकासका लागि प्रकृतिप्रद्धत्त स्रोत एवं प्रविधि तथा नवप्रवर्तनको उपयोग एवं विकास गर्ने उद्देश्य राखिएको पाइन्छ ।
","२०७९, कात्तिक २५ ११:१६"
https://www.setopati.com/blog/209304," ""सूचना तथा सञ्चार प्रविधिः प्रभावकारी शिक्षण विधि""","कोभिड-१९ को विश्वव्यापी महामारीका कारणले संसारभरिका १८६ देशमा स्कूल बन्द गरिएकाले करोडौं विद्यार्थीहरूको पठनपाठन प्रभावित भएको युनेस्कोको तथ्याङ्कले देखाएको छ। नेपालमा पनि चैत्र महिनाको पहिलो साताबाट देशभरिका सबै विद्यालय, कलेजहरू बन्द अवस्थामा रहँदा ८० लाखभन्दा बढी विद्यार्थीहरू घर बस्न बाध्य छन्।
यस्तो विषम् परिस्थितिमा सूचना सञ्चार प्रविधिका माध्यमबाट दूर शिक्षा प्रणालीको विस्तार गरेर विद्यार्थीहरूले घरबाट नै अध्ययन गर्न पाउने वातावरण श्रृजना गर्ने विषयमा अहिले सबैको ध्यानाकर्षण भएको छ। यस लेखमा दूर शिक्षाका माध्यमहरू तथा तिनलाई प्रभावकारी र परिणाममूखी बनाउनका लागि आवश्यक पूर्वाधारका साथै नीतिगत चुनौतीहरूका बारेमा परिचर्चा गरिनेछ। दूर शिक्षाका प्रसारण माध्यमहर सूचना सञ्चार प्रविधिमार्फत प्रदान गरिने दूर शिक्षालाई मूलतः दुई समूहमा विभाजन गर्न सकिन्छ- एकोहोरो संवाद हुने (अर्थात् नन-इन्टरयाक्टिभ) र दोहोरो संवाद हुने (अर्थात् इन्टरयाक्टिभ)। रेडियो, टिभीका मार्फतबाट गरिने दूर शिक्षण प्रक्रियामा शिक्षकले मात्र एकोहोरो संवाद गर्ने गर्छन् भने टेलिफोन तथा इन्टरनेटको मार्फतबाट शिक्षक र विद्यार्थीबीच दोहोरो संवाद कायम गर्न सकिन्छ।
रेडियो र टिभीका माध्यमबाट शिक्षण सिकाइ गर्ने परम्परा निकै पुरानो हो। सन् १९७० को दशकमा रेडियो नेपालबाट शिक्षा मन्त्रालयले कक्षा चार र पाँचका लागि तयार पारेको सामाजिक शिक्षा र अंग्रेजी विषयका बारेमा दिउँसो १५ मिनेटको कार्यक्रम प्रसारण गरिन्थ्यो। गाउँघरतिरका स्कूलका कक्षा कोठामा शिक्षकले रेडियो बजाएर हामी विद्यार्थीहरूलाई सुनाउनु भएको क्षणहरु अझै पनि स्मरणमा ताजै छन्। यस्ता कार्यक्रमहरू भने नेपालको संस्थागत शिक्षण पद्धतिको मूलधारमा भने समावेश हुन सकेनन्।
दात्री निकायको सहयोगमा कहिले विद्यार्थी शिक्षणका लागि त कहिले शिक्षक तालिमका लागि अल्पकालीन पाइलट प्रोजेक्टका रूपमा मात्र सिमित रहेका छन्। साथै रेडियोमा बोलीमात्र सुनिने र पढाएका कुरा विद्यार्थीले हेरेर पढ्न नपाउने हुनाले रेडियोबाट बालबालिकाको आधारभूत शिक्षामा प्रभावकारी भूमिका खेल्न सक्ने सम्भावना न्यून छ। टेलिभिजनको माध्यमबाट विद्यार्थीलाई पढाउने पद्धति पनि पुरानै हो। दूर शिक्षा प्रयोजनका लागि विदेशमा अलग्गै टेलिभिजन च्यानलको व्यवस्था गरिएको हुन्छ। विदेशका खुला विश्वविद्यालयहरूले आफ्ना विद्यार्थीहरूलाई यिनै टेलिभिजन च्यानलमार्फत पठनपाठन गराउँछन्। शिक्षकले कालोपाटीमा पढाएका कुराहरू प्रोफेशनल क्यामेराम्यानले भिडियो खिचेर सम्पादन गरि तयार परिएको शैक्षिक सामग्रीलाई टेलिभिजनमा प्रसारण गरिन्छ। विद्यार्थीहरूले यस्ता टिभी कार्यक्रम हेर्दा आफू कक्षा कोठामा बसेर पढेको जस्तो अनुभव गर्न सक्छन्। तर नबुझेको कुरा तत्कालै शिक्षकलाई सोधेर प्रष्ट पार्ने मौका भने पाउँदैनन्।
नेपालमा दूर शिक्षाका लागि अलग्गै च्यानलको व्यवस्था गरेको पाइँदैन। नेपाल टेलिभिजनमार्फत नै बेलाबखतमा अतिरिक्त शैक्षिक कार्यक्रमहरू प्रसारण गरिदैं आएको छ। इन्टरनेटमा जोडिएको कम्प्युटरको प्रयोग गरेर शिक्षक र विद्यार्थीबीच दोहोरो संवाद कायम गरी शिक्षण सिकाइ कार्यक्रम संचालन गर्न सकिन्छ। यसरी इन्टरनेटमार्फत गरिने दूर शिक्षण पद्धतिलाई इ-एजुकेशन, इ-लर्निङ वा इ-क्लास भनिन्छ। शिक्षकले पढाएको विषयवस्तु रियल टाइममा विद्यार्थीले हेर्न र सुन्न पाउने, नबुझेको कुरा तत्कालै सोधेर प्रष्ट पार्न सकिने, शिक्षकले पनि विद्यार्थीहरूबाट प्राप्त पृष्ठपोषणका आधारमा शिक्षण गतिमा सामञ्जस्य ल्याउन सकिने हुनाले इन्टरनेट दूर शिक्षा प्रणालीका लागि प्रभावकारी हुने कुरा सर्वविदित छ।
ई-लर्निङलाई सर्वसुलभ बनाउनका लागि आवश्यक पूर्वाधार तथा नीतिगत चुनौतीहरू निम्न अनुसार छन्ः भौतिक पूर्वाधार
वर्तमान अवस्थामा हाम्रा भौतिक पूर्वाधार तथा प्राविधिक क्षमता इन्टरनेटको माध्यमबाट प्रभावकारी शिक्षण सिकाइ गर्न अपुग छन्। इ-लर्निङसँग सम्बन्धित पूर्वाधारलाई निम्न तीन स्थानमा राखेर वर्गीकरण गर्न सकिन्छ- शैक्षिक संस्था, दूरसंचार सेवा र विद्यार्थी। शैक्षिक संस्थाहरूमा डिजिटल शैक्षिक सामग्री उत्पादन र प्रसारण गर्नका लागि आवश्यक उपकरणहरू जस्तै उच्च क्षमताका कम्प्युटर, प्रोजेक्टर, स्क्रिन तथा ठूला एलसिडी मनिटर, भिडियो क्यामेरा, माइक्रोफोन र स्पिकर जडित मल्टिमिडिया कक्षा कोठा चाहिन्छन्।
२०१४ सम्ममा २२% माध्यामिक स्कूलहरूमा मात्र इन्टरनेट जडित कम्प्युटर सुविधा उपलब्ध थिए भने केही वर्ष यता धेरै स्कूलमा कम्प्युटर तथा प्रिन्टर व्यवस्था गर्ने अभियान द्रुतगतिमा अगाडि बढाइको छ। तैपनि शिक्षण प्रक्रियामा कम्प्युटर प्रयोग गर्ने अवसरबाट बन्चित विद्यालय, कलेजहरू हाम्रोमा अझै धेरैको संख्यामा छन्। नेपालको धेरै स्कूलमा यी अत्याधुनिक इलेक्ट्रोनिक उपकरण मात्र होइनन्, परापूर्वकालदेखि प्रयोगमा आएका कालोपाटी र लेख्ने खरीको अवस्था पनि राम्रो छैन।
लेख्न सजिलो, सफासँग मेट्न मिल्ने, एउटा विषयको ४०-५० मिनेट लामो कक्षामा शिक्षकले सुरुदेखि अन्तसम्म पढाएका मुख्य बुँदाहरू सबै अटाउन सक्ने ठूलो आकारको कालोपाटी हरेक कक्षा कोठामा हुनु आवश्यक हुन्छ। शिक्षकलाई लेख्न र विद्यार्थीलाई पढ्न सजिलो पार्नका लागि तल माथि सार्न सकिने दुई भाग भएको स्लाइडर कालोपाटी राख्नु पर्दछ। शिक्षकले कक्षा अवधिभरि पढाएका सबै कुराहरू एउटा पनि नमेटी कालोपाटीमा लगातार देखाउँदा विद्यार्थीलाई बुझ्न र याद गर्न सजिलो हुनेछ।
दूरसञ्चार सेवा प्रदायकले हरेक स्कूल तथा घरमा अत्यन्त भरपर्दो २ एमबिपिएसभन्दा धेरै डाटा स्पिडको ब्रोडब्याण्ड इन्टरनेट सेवा दिन सक्षम हुनुपर्छ। थ्रीजी, फोरजी वायरलेस नेटवर्कबाट ब्रोडब्याण्ड इन्टरनेट सेवा प्रदान गर्न सकिन्छ, तर सिमित रेडियो तरङ्ग ब्याण्डमा संचालन हुने हुनाले वायरलेस नेटवर्कबाट प्रत्येक उपभोक्ताले पाउने डाटा स्पीड उपभोक्ताको संख्या बढेसँगै घटेर जान्छ। साथै रेडियो तरङ्गको शक्ति प्रसारण दूरी तथा भूगोल संरचनाले प्रभावित हुने हुनाले डाटास्पीड थाहै नपाई अनुमान गरेकोभन्दा कम हुनसक्छ।
दूरसञ्चार प्राधिकरणको तथ्याङ्कअनुसार नेपालमा इन्टरनेट प्रयोगकर्ताको घनत्व ७२ प्रतिशत पुगेको छ। तर अधिकांशले (७७% ले) वायरलेस मोबाइल इन्टरनेट प्रयोग गरेको देखिन्छ जुन इ-लर्निङलाई अपर्याप्त छ। त्यसैले स्थिर ब्याण्डविड्थको विश्वासिलो इन्टरनेट सेवा प्रदान गर्ने उद्देश्यले अन्य देशहरूमा जस्तै हाम्रो देशमा पनि हरेक गाउँ तथा सहरमा अप्टिकल फाइबर व्यापकरुपमा विस्तार गरेर लैजान अति आवश्यक छ।
परिणाममूखी डिस्टान्स लर्निङका लागि विद्यार्थीहरूसँग उच्च क्षमताको कम्प्युटर हुनु आवश्यक छ। इन्टरनेटमा जोडिएको स्मार्टफोनमा पनि एप्लिकेशन राखेर इ-लर्निङमा प्रयोग गर्न सकिए पनि स्क्रिनको आकार सानो हुनाले यो त्यति प्रभावकारी हुँदैन।
दक्ष जनशक्ति तथा डिजिटल शैक्षिक सामग्री ई-लर्निङलाई प्रभावकारी तरिकाले लागू गर्नका लागि दक्ष जनशक्तिको आवश्यकता पर्दछ। शैक्षिक सामग्री उत्पादन गर्न प्रयोग गरिने कम्प्युटर आदि उपकरणहरू राम्ररी चलाउन, तिनमा समस्या आएको खण्डमा मर्मतसम्भार गर्न, प्रकाश तथा कभरेज मिलाएर भिडियो खिच्न तथा सम्पादन गर्न, इन्टरनेटमा जोडिएको कम्प्युरमार्फत प्रसारण गर्नसक्ने ज्ञान र सीप हासिल गरेको जनशक्ति विकास गर्न अति आवश्यक पर्दछ। यसका लागि कम्प्युटर शिक्षक तथा प्राविधिकलाई थप तालिम दिएर यस प्रकारका जनशक्तिको पूर्ति गर्न सकिन्छ।
हरेक शैक्षिक संस्थाले प्रसारण गर्ने सबै खालका स्तरीय शैक्षिक सामग्री आफैले नै तयार गर्नुपर्ने काम निकै चुनौतीपूर्ण छ। साधनश्रोत तथा दक्ष जनशक्ति भएको एक शैक्षिक संस्थाले उत्पादन गरेको सामग्री अन्य शैक्षिक संस्थाले पनि प्रयोग गर्न पाउने सहज वातावरण श्रृजना गर्नुपर्दछ।
नीतिगत प्रावधान सूचना सञ्चार प्रविधिको माध्यमबाट शिक्षाको गुणस्तर अभिवृद्धि तथा पहुँच विस्तार सम्बन्धमा राष्ट्रिय र अन्तर्राष्ट्रिय नीति तथा योजनाहरूमा उल्लेख गरिएको छ। संयुक्त राष्ट्रसंघले निर्धारण गरेको दिगो विकास लक्ष्यहरूमा शिक्षालाई उच्च प्राथमिकतामा राखिएको छ। गरिबी, भोक र स्वास्थ्य पश्चात्को लक्ष्य ४ मा समावेशी, समतामूलक गुणस्तरीय शिक्षाको सुनिश्चितताका बारेमा उल्लेख गरिएको छ। प्रभावकारी शिक्षण सिकाइ तथा शैक्षिक वातावरणको निर्माण र सुदृढीकरण सूचकका रुपमा इन्टरनेट, कम्प्युटरको प्रयोगलाई महत्वपूर्ण स्थान दिइएको छ।
नेपाल सरकारले केही वर्ष पहिलेदेखि कार्यान्वयन गर्दै आएको विद्यालय क्षेत्र विकास योजना (२०७४-२०८०) मा पनि सूचनासञ्चार प्रविधिको प्रयोगलाई प्राथमिकतामा राखिएको छ। देशको सामाजिक-आर्थिक रूपान्तरणका लागि आवश्यक ज्ञान, सीप हासिल गरेका स्वावलम्बी, प्रतिस्पर्धी, प्रवर्द्धनात्मक र मूल्य उन्मुख नागरिकको विकास गर्ने उद्देश्यका साथ योजना ल्याइएको छ।
यस योजनामा शैक्षिक संस्थाहरूमा इन्टरनेट जडित कम्प्युटर ल्याबको स्थापना गर्ने, डिजिटल प्रविधिको प्रयोगबाट शैक्षिक सामग्री निर्माण गर्ने, विद्यालय व्यवस्थापन प्रणालीलाई परिष्कृत गर्दै शिक्षण सिकाइको प्रभावकारिता अभिवृद्धि गर्ने जस्ता कार्यहरू समावेश गरिएका छन्। तर डिस्टन्स लर्निङ प्रवर्धनका बारेमा भने प्रष्ट उल्लेख गरिएको छैन।
सूचना सञ्चार प्रविधिलाई शिक्षा, स्वास्थ्य, कृषि, पर्यटन जस्ता विभिन्न ८ क्षेत्रमा अत्याधिक प्रयोग गरेर ती क्षेत्रका विकास सम्भावनाहरू उजागर गर्ने उद्देश्यले तर्जुमा गरिएको डिजिटल नेपाल फ्रेमवर्क २०१८ मा भने डिस्टन्स लर्निङ तथा अनलाइन शिक्षण सिकाइलाई समाविष्ट गरिएको छ। डिस्टन्स लर्निङ र स्तरीय अनलाइन शैक्षिक सामग्रीहरू सबैको पहुँचमा पुर्याउन सक्दा दुर्गम र सुगम, सामुदायिक र निजी, साधनश्रोत सम्पन्न र विपन्न विद्यालयहरू बीच रहेको शिक्षाको गुणस्तर तथा शिक्षकको क्षमतामा देखिएका विद्यमान असमानतालाई न्यूनीकरण गरी समतामूलक शिक्षा प्रदान गर्न सकिने उल्लेख गरिएको छ।
विद्यार्थीलाई सरकारले ल्यापटप कम्प्युटर सस्तो दरको भाडामा उपलब्ध गराएर समाजका सबै वर्गका विद्यार्थीहरूलाई डिजिटल प्रविधिले प्रदान गरेको अवसरमा समेट्नु पर्ने भनि सिफारिस गरिएको छ। यसरी डिजिटल नेपाल फ्रेमवर्कले शिक्षा क्षेत्रमा सुझाएका पहलहरू कार्यान्वयन गर्ने हो भने डिस्टन्स लर्निङलाई औपचारिक शिक्षाको मूलप्रवाहमा समायोजन गर्न सकिन्छ। तर ती पहलहरूको कार्यान्वयन गर्ने कार्यक्रमहरू आउन अझै बाँकी छन्।
अन्य चुनौतीहरू
डिस्टन्स लर्निङलाई परिणाममूखी, प्रभावकारी कार्यान्वयन गर्नका लागि थप चुनौतीहरू निम्नअनुसारका देखिन्छन्ः
१) निर्देशीकाको अभाव
इन्टरनेटका माध्यमबाट गरिने शिक्षण सिकाइ विधिका बारेमा एकीकृत निर्देशिका नहुनाले शैक्षिक संस्थाहरूलाई अप्ठ्यारो परेको छ। डिजिटल शैक्षिक सामग्री तयार पार्ने तरिका, इन्टरनेटको माध्यमबाट प्रसारण गर्ने तरिका तथा एप्लिकेसन, विद्यार्थीहरूलाई अनलाइन सिस्टममा जोड्ने तरिका, विद्यार्थी र शिक्षकबीच संवाद गर्ने प्रभावकारी तरिका, प्रसारण गरिने भिडियो, फोटो वा आवाजको गुणस्तर कायम राख्ने तरिका आदिका बारेमा प्रष्ट उल्लेख गरिएको निर्देशिका आवश्यक छ।
२) वर्गीय, भौगोलिक असमानता
डिस्टान्स लर्निङका लागि आवश्यक पर्ने उपकरण किन्ने आर्थिक क्षमता तथा चलाउने प्राविधिक ज्ञान र सीप सबै शैक्षिक संस्थाहरू र विद्यार्थीको समान हुँदैन। यस्तो विविधतालाई सम्बोधन गर्न समयमा नै सर्वोपयोगी नीति तर्जुमा गरेर डिजिटल विभाजन (अर्थात् डिजिटल डिभाइड) को कारणले शैक्षिक असमानता वा विभेद श्रृजना हुनबाट रोक्नुपर्छ। यसो गर्न सकिएन भने नेपालको संविधानद्वारा प्रत्याभूत गरिएको तथा संयुक्त राष्ट्रसंघको दिगो विकास लक्ष्यमा तय गरिएको समावेशी, समतामूलक, गुणस्तरीय शिक्षा प्रदान गर्न सकिँदैन।
३) महँगो इन्टरनेट
नागरिकको आर्थिक क्षमताका आधारमा हेर्ने हो भने नेपालको इन्टरनेट सेवा अन्य देशको तुलनामा अझै महँगो छ र गुणस्तर पनि भरपर्दो छैन। धेरै विद्यार्थीका अभिभावकलाई छोराछोरीको पढाइका लागि इन्टरनेट सेवामा जोडिने खर्च जुटाउन गाह्रो छ। दूरसञ्चार प्राधिकरणले व्यवस्थापन गर्ने ग्रामीण दूरसञ्चार विकास कोषको रकम खर्च गरेर नेपालका सबै जिल्ला सदरमुकामहरू अप्टिकल फाइबरमार्फत जोड्ने कार्यक्रमहरू छन् तर सिमित मात्रामा रहेका यी कार्यक्रमहरूले इन्टरनेट सेवाको मूल्य घटाउने तथा गुणस्तर बढाउने क्षमता राख्दैनन्।
त्यसका लागि कोषमा जम्मा भएको रकम सरकारी राजश्वमा दाखिला गर्नको साटो सार्वजनिक-निजी साझेदारी मोडेलमा देशभर मल्टिकोर अप्टिकल फाइबरको वृहत् बिस्तारका लागि खर्चिन सकिन्छ। ती फाइबर कोरहरू विभिन्न इन्टरनेट सेवा प्रदायक कम्पनीहरूलाई न्यूनतम मूल्यमा भाडामा दिएर ती कम्पनीहरू बीचमा स्वच्छ प्रतिस्पर्धा गराएर इन्टरनेट सेवाको गुणस्तर बढाउनका साथसाथै मूल्य घटाउन सकिन्छ। यसको लागि आवश्यक ऐन तथा नीतिका बारेमा सम्बन्धित निकायको ध्यानाकर्षण हुनु जरुरी छ।
४) सुरक्षा प्रावधान
अनलाइन माध्यमबाट शिक्षण सिकाइ गर्दा कम्प्युटर तथा अन्य उपकरणहरू इन्टरनेटमा जोडिएका हुन्छन्। इन्टरनेटमा जोडिएका उपकरणमा समयसाक्षेप सुरक्षाको प्रबन्ध नगर्ने हो भने ती उपकरणले भण्डारण गरेको सबै सूचना अनधिकृत रूपमा अरूको पहुँचमा पुग्ने तथा उपकरण बिग्रने अधिक सम्भावना हुन्छ। अनलाइन शिक्षणका लागि कन्फेरेन्सिङ्ग सफ्टवेयर एप्लिकेसनको निर्माण तथा छनौट गर्दा शिक्षक र विद्यार्थीका व्यक्तिगत विवरण गोप्य रहने, सफ्टवेयर भाइरस तथा स्पामरले सेवा प्रवाहलाई अवरुद्ध गर्न नसक्ने, नेटवर्कको क्षमताअनुसार भिडियोको रिजोल्युशन उपयुक्त स्तरमा आफै रुपान्तरण भई सेवाको गुणस्तर प्रत्याभूत गर्ने जस्ता गुणहरूका बारेमा विचार गर्नुपर्छ।
यी यस्ता गुणका आधारमा एप्लिकेसनको विस्तृत मूल्याङ्कन गरि स्तर निर्धारण तथा सिफारिस गर्नका लागि देशमा आधिकारिक निकायको पनि खाँचो छ।","असार ४, २०७७"
https://aarthikplus.com/2023/11/25/94749/,एआईको साथमा उद्योगलाई पुन : आकार दिँदै : मोडल र एप्लिकेसनको विशालदायरा प्रस्तुत गर्दै ह्वावे क्लाउड,"आफ्नो मन्तव्यकाक्रममा श्रीकाङले ह्वावे क्लाउड इकोसिस्टमका पछिल्लो प्रगति र उपलब्धिहरू बताउदै भरपर्दो, स्केलेबल एआई कम्प्युटिङ पावरको लागि एससेन्ड एआइ क्लाउड सेवाको घोषणा गर्नुभएको छ ।
एससेन्ड मोडल समुदाय र डेभलपर संस्थामा सामेल हुनासाथ साझेदार र विकासकर्ताहरूलाई सशक्तिकरण गर्न र इकोसिस्टमको थप वृद्धि गर्न प्रभावकारी हुने छ । “ह्वावे क्लाउडले सबै प्रकारका आधारभूतमोडलहरू अँगाल्न साथै विश्वव्यापी साझेदारहरू र डेभलपरहरूलाई संलग्न गराउन पूर्ण इकोसिस्टम निर्माण गरेको छ”उनले भने, पंगु मोडलहरूमा नयाँआविष्कार गरौं र एआईको प्रयोग गर्दै उद्योगहरूलाई पुनःआकार दिऔं ।
५ लाख डेभलपर र ४२ हजार साझेदारहरू ह्वावे क्लाउड इकोसिस्टममा सामेल भएका छन् भने १० हजारभन्दा बढी एप्लिकेसनहरू ह्वावेको क्लाउड मार्केटप्लेस कूग्यालरीमा जारी गरिएका छन् । त्यस्तै २१ हजारभन्दा बढी ग्राहकहरूले पंगु पिओसी परीक्षणको लागिआवेदनदिएका छन् ।
कार्यक्रममामन्तव्यदिदै हुवावे क्लाउड ग्लोबल इकोसिस्टमका अध्यक्षश्री काङ निङ । एससेन्ड एआइ क्लाउड सेवाले ठोस कम्प्युटिङ आधारशीला बनाउछ । यसले बहुमुखीपूर्वाधार, असाधारण प्रदर्शन र विविध स्रोतहरूसहित साझेदारहरू र डिभलपरहरूलाई मोडल माइग्रेसन र प्रशिक्षणमा सशक्त बनाउछ ।
विशेष गरी यसमामुख्यधाराकाएआई इन्जिनहरू (जस्तै माइन्डस्पोर, ह्वावेको गहिरो सिकाइतालिम र अनुमान ढाँचा) सामेल गरिएको छ त्यसैले डेभलपरहरूले आफ्नाअत्याधुनिक स्टेट अफ द आर्ट (यसओटिए) मोडेलहरू वाअन्यमोडलहरूलाई एससेन्डमा ट्रिलियन प्यारामिटका साथप्रशिक्षितमोडेलहरूसहितस्थानान्तरण गर्न सक्छन्।
ह्वावे क्लाउडले डेभलपरहरूमाध्यान केन्द्रित गरी खुलाग्लोबल इकोसिस्टम निर्माण गर्ने लक्ष्य राखेको छ र ह्वावे क्लाउड मोडल कम्युनिटी यसको प्रमाण हो । यसमा डेभलपरहरूले गुणस्तर डेटासेटहरू, परिष्कृत स्टेट अफ द आर्ट मोडेलहरू, एआई क्षमताहरू, डेभलपर किटहरू, पाठ्यक्रम र प्राविधिक सहयोगमापहुँच पाउँछन् । ह्वावे क्लाउडले डेभलपरहरूलाई पनिउच्चदक्षताको यात्रामा लैजान्छ ।
फाउन्डेशनमामोडल र क्लाउड नेटिभ पाठ्यक्रमहरू ह्यान्ड–अन अनुभवका साथ प्रमाणित र मान्यताप्राप्त गर्ने मौकाको बनाइएका छन् । एक सम्पन्नइकोसिस्टम सिर्जना गर्न ग्राहकहरू र साझेदारहरूको संयुक्तप्रयास पनिआवश्यक छ ।
ह्वावे क्लाउडले १५० भन्दा बढी साझेदारहरू र २०० भन्दा बढी ग्राहकहरूसँग पंगु एलओे (Pangu LO) फाउन्डेसन मोडेलहरूमा २० भन्दा बढी उद्योग मोडेलहरू र चार सयभन्दा बढी एआई एप्लिकेसनको विकास गरेको छ । यीउपलब्धिहरूले सबै उद्योगहरूमाथप सम्भावनाको सङ्केत गरिरहेका छन् ।","Saturday Nov 25, 2023"
https://ahaslides.com/ne/blog/65-topics-in-artificial-intelligence-a-comprehensive-guide-to-the-field/,आर्टिफिसियल इन्टेलिजेन्समा ६५+ विषयहरू: क्षेत्रको लागि एक व्यापक गाइड,"AI को संसारमा स्वागत छ। तपाईं मा डुब्न तयार हुनुहुन्छ कृत्रिम बुद्धिमत्तामा 65+ उत्कृष्ट विषयहरू e र तपाइँको अनुसन्धान, प्रस्तुतीकरण, निबन्ध, वा विचार-उत्तेजक बहस संग प्रभाव पार्छ?
यस ब्लग पोस्टमा, हामी अन्वेषणको लागि उपयुक्त AI मा अत्याधुनिक विषयहरूको क्युरेट गरिएको सूची प्रस्तुत गर्दछौं। एआई एल्गोरिदमको नैतिक प्रभावदेखि स्वास्थ्य सेवामा एआईको भविष्य र स्वायत्त सवारी साधनहरूको सामाजिक प्रभावसम्म, यो ""कृत्रिम बुद्धिमत्तामा विषयहरू"" सङ्कलनले तपाइँलाई तपाइँका दर्शकहरूलाई मोहित गर्न र एआई अनुसन्धानको अग्रगामी नेभिगेट गर्न रोमाञ्चक विचारहरू प्रदान गर्नेछ।
विषयसूची
कृत्रिम बुद्धिमत्ता अनुसन्धान विषयहरू
प्रस्तुतिको लागि आर्टिफिशियल इन्टेलिजेन्स विषयहरू
अन्तिम वर्षको लागि एआई परियोजनाहरू
आर्टिफिशियल इन्टेलिजेन्स सेमिनार विषयहरू
कृत्रिम बुद्धिमत्ता बहस विषयहरू
कृत्रिम बुद्धिमत्ता निबन्ध विषयहरू
आर्टिफिशियल इन्टेलिजेन्समा रोचक विषयहरू
कुञ्जी टेकवेहरू
आर्टिफिसियल इन्टेलिजेन्समा विषयहरूको बारेमा सोधिने प्रश्नहरू
कृत्रिम बुद्धिमत्ता अनुसन्धान विषयहरू
यहाँ आर्टिफिसियल इन्टेलिजेन्सका विषयहरू छन् जसले विभिन्न उपक्षेत्रहरू र उभरिरहेको क्षेत्रहरूलाई समेट्छ:
हेल्थकेयरमा एआई: चिकित्सा निदान, उपचार सिफारिस, र स्वास्थ्य सेवा व्यवस्थापनमा एआईको आवेदन।
ड्रग डिस्कवरी मा AI : लक्ष्य पहिचान र औषधि उम्मेद्वार स्क्रीनिंग सहित, औषधि खोजको प्रक्रियालाई गति दिन AI विधिहरू लागू गर्दै।
ट्रान्सफर लर्निङ: एक कार्य वा डोमेनबाट सिकेको ज्ञान हस्तान्तरण गर्न अनुसन्धान विधिहरू अर्कोमा कार्यसम्पादन सुधार गर्न।
एआईमा नैतिक विचारहरू: एआई प्रणालीहरूको तैनातीसँग सम्बन्धित नैतिक प्रभावहरू र चुनौतीहरूको जाँच गर्दै।
प्राकृतिक भाषा प्रशोधन: भाषा बुझाइ, भावना विश्लेषण, र भाषा उत्पादनको लागि एआई मोडेलहरू विकास गर्दै।
AI मा निष्पक्षता र पूर्वाग्रह: पूर्वाग्रहहरू कम गर्न र AI निर्णय लिने प्रक्रियाहरूमा निष्पक्षता सुनिश्चित गर्न दृष्टिकोणहरू जाँच गर्दै।
सामाजिक चुनौतीहरू सम्बोधन गर्न एआई अनुप्रयोगहरू।
मल्टीमोडल लर्निङ: पाठ, छवि, र अडियो जस्ता बहुविध मोडालिटीहरूबाट एकीकरण र सिक्ने प्रविधिहरूको अन्वेषण।
डीप लर्निङ आर्किटेक्चर: न्यूरल नेटवर्क आर्किटेक्चरहरूमा उन्नतिहरू, जस्तै कन्भोलुसनल न्यूरल नेटवर्कहरू (CNNs) र पुनरावर्ती न्यूरल नेटवर्कहरू (RNNs)।
प्रस्तुतिको लागि आर्टिफिशियल इन्टेलिजेन्स विषयहरू
प्रस्तुतीकरणका लागि उपयुक्त आर्टिफिसियल इन्टेलिजेन्सका विषयहरू यहाँ छन्:
डीपफेक टेक्नोलोजी: एआई-उत्पन्न सिंथेटिक मिडियाको नैतिक र सामाजिक नतिजा र गलत जानकारी र हेरफेरको लागि यसको सम्भाव्यताको बारेमा छलफल गर्दै।
साइबरसुरक्षा: साइबर सुरक्षा खतराहरू र आक्रमणहरू पत्ता लगाउन र न्यूनीकरण गर्न AI को अनुप्रयोगहरू प्रस्तुत गर्दै।
खेल विकासमा AI: भिडियो गेमहरूमा बौद्धिक र जीवन्त व्यवहारहरू सिर्जना गर्न AI एल्गोरिदमहरू कसरी प्रयोग गरिन्छ भनेर छलफल गर्नुहोस्।
निजीकृत शिक्षाका लागि AI: AI ले शैक्षिक अनुभवहरूलाई कसरी निजीकृत गर्न, सामग्री अनुकूलन गर्न र बुद्धिमानी ट्युटोरिङ प्रदान गर्न सक्छ भनेर प्रस्तुत गर्दै।
स्मार्ट शहरहरू: कसरी AI ले सहरी योजना, यातायात प्रणाली, ऊर्जा खपत, र शहरहरूमा फोहोर व्यवस्थापनलाई अनुकूलन गर्न सक्छ भनेर छलफल गर्नुहोस्।
सामाजिक मिडिया विश्लेषण: भावना विश्लेषण, सामग्री सिफारिस, र सामाजिक मिडिया प्लेटफर्महरूमा प्रयोगकर्ता व्यवहार मोडेलिङको लागि एआई प्रविधिहरू प्रयोग गर्दै।
निजीकृत मार्केटिङ: कसरी AI-संचालित दृष्टिकोणहरूले लक्षित विज्ञापन, ग्राहक विभाजन, र अभियान अनुकूलन सुधार गर्दछ प्रस्तुत गर्दै।
AI र डेटा स्वामित्व: स्वामित्व, नियन्त्रण, र AI प्रणालीहरू द्वारा प्रयोग गरिएको डेटामा पहुँच र गोपनीयता र डेटा अधिकारहरूको लागि प्रभावहरू वरपरको बहसहरू हाइलाइट गर्दै।
अन्तिम वर्षको लागि एआई परियोजनाहरू
ग्राहक समर्थनको लागि AI-संचालित च्याटबोट: एक विशिष्ट डोमेन वा उद्योगमा ग्राहक समर्थन प्रदान गर्न प्राकृतिक भाषा प्रशोधन र मेशिन शिक्षा प्रयोग गर्ने च्याटबट निर्माण गर्दै।
एआई-संचालित भर्चुअल व्यक्तिगत सहायक: एक भर्चुअल सहायक जसले प्राकृतिक भाषा प्रशोधन र मेसिन सिकाइ कार्यहरू गर्न, प्रश्नहरूको जवाफ दिन र सिफारिसहरू प्रदान गर्न प्रयोग गर्दछ।
भावना मान्यता : अनुहारको भाव वा बोलीबाट मानव भावनाहरूलाई सही रूपमा चिन्न र व्याख्या गर्न सक्ने AI प्रणाली।
AI-आधारित वित्तीय बजार भविष्यवाणी: एक AI प्रणाली सिर्जना गर्ने जसले वित्तीय डेटा र बजार प्रवृतिहरू स्टक मूल्यहरू वा बजार आन्दोलनहरूको भविष्यवाणी गर्न विश्लेषण गर्दछ।
ट्राफिक फ्लो अप्टिमाइजेसन: ट्राफिक सिग्नल समय अनुकूलन गर्न र सहरी क्षेत्रहरूमा ट्राफिक प्रवाह सुधार गर्न वास्तविक-समय ट्राफिक डेटाको विश्लेषण गर्ने एआई प्रणालीको विकास गर्दै।
भर्चुअल फेसन स्टाइलिस्ट: एक AI-संचालित भर्चुअल स्टाइलिस्ट जसले व्यक्तिगत फेसन सिफारिसहरू प्रदान गर्दछ र प्रयोगकर्ताहरूलाई पोशाकहरू छनोट गर्न मद्दत गर्दछ।
आर्टिफिशियल इन्टेलिजेन्स सेमिनार विषयहरू
यहाँ सेमिनारको लागि आर्टिफिसियल इन्टेलिजेन्सका विषयहरू छन्:
प्राकृतिक प्रकोप पूर्वानुमान र व्यवस्थापनमा कृत्रिम बुद्धिमत्ताले कसरी सहयोग गर्न सक्छ?
हेल्थकेयरमा एआई: चिकित्सा निदान, उपचार सिफारिस, र बिरामी हेरचाहमा कृत्रिम बुद्धिमत्ताको अनुप्रयोगहरू।
AI को नैतिक प्रभावहरू: नैतिक विचारहरू र AI प्रणालीहरूको जिम्मेवार विकासको जाँच गर्दै।
स्वायत्त सवारी साधनहरूमा AI: आत्म-ड्राइभिङ कारहरूमा AI को भूमिका, धारणा, निर्णय लिने, र सुरक्षा सहित।
कृषिमा एआई: सटीक खेती, बाली अनुगमन, र उपज भविष्यवाणीमा एआई अनुप्रयोगहरू छलफल गर्दै।
कसरी कृत्रिम बुद्धिमत्ताले साइबर सुरक्षा आक्रमणहरू पत्ता लगाउन र रोक्न मद्दत गर्न सक्छ?
के आर्टिफिशियल इन्टेलिजेन्सले जलवायु परिवर्तनका चुनौतीहरूलाई सम्बोधन गर्न मद्दत गर्न सक्छ?
कसरी कृत्रिम बुद्धिमत्ताले रोजगारी र कामको भविष्यलाई असर गर्छ?
स्वायत्त हतियारहरूमा कृत्रिम बुद्धिमत्ताको प्रयोगको साथ के नैतिक चिन्ताहरू उत्पन्न हुन्छन्?
कृत्रिम बुद्धिमत्ता बहस विषयहरू
यहाँ आर्टिफिसियल इन्टेलिजेन्सका विषयहरू छन् जसले विचार-उत्तेजक छलफलहरू उत्पन्न गर्न सक्छ र सहभागीहरूलाई यस विषयमा विभिन्न दृष्टिकोणहरू आलोचनात्मक रूपमा विश्लेषण गर्न अनुमति दिन्छ।
के AI ले साँच्चै बुझ्न र चेतना राख्न सक्छ?
के कृत्रिम बुद्धिमत्ता एल्गोरिदम निष्पक्ष र निर्णय लिने मा निष्पक्ष हुन सक्छ?
अनुहार पहिचान र निगरानीको लागि AI प्रयोग गर्नु नैतिक हो?
के AI ले मानव रचनात्मकता र कलात्मक अभिव्यक्तिलाई प्रभावकारी रूपमा नक्कल गर्न सक्छ?
के एआईले रोजगार सुरक्षा र रोजगारीको भविष्यलाई खतरामा पार्छ?
एआई त्रुटिहरू वा स्वायत्त प्रणालीहरूको कारणले गर्दा दुर्घटनाहरूको लागि कानूनी दायित्व हुनुपर्छ?
के सामाजिक सञ्जाल हेरफेर र व्यक्तिगत विज्ञापनको लागि AI प्रयोग गर्नु नैतिक छ?
एआई विकासकर्ता र अनुसन्धानकर्ताहरूको लागि नैतिकताको विश्वव्यापी कोड हुनुपर्छ?
एआई टेक्नोलोजीहरूको विकास र प्रयोगमा कडा नियमहरू हुनुपर्छ?
के आर्टिफिसियल जनरल इन्टेलिजेन्स (AGI) निकट भविष्यमा यथार्थपरक सम्भावना छ?
के AI एल्गोरिदमहरू पारदर्शी र तिनीहरूको निर्णय प्रक्रियामा व्याख्यायोग्य हुनुपर्छ?
के एआईसँग जलवायु परिवर्तन र गरिबी जस्ता विश्वव्यापी चुनौतीहरू समाधान गर्ने क्षमता छ?
के AI सँग मानव बुद्धिलाई पार गर्ने क्षमता छ, र यदि त्यसो हो भने, के प्रभावहरू छन्?
के AI लाई भविष्यसूचक प्रहरी र कानून प्रवर्तन निर्णय-निर्धारणका लागि प्रयोग गर्नुपर्छ?
कृत्रिम बुद्धिमत्ता निबन्ध विषयहरू
यहाँ कृत्रिम बुद्धिमत्ता मा 30 निबन्ध विषयहरू छन्:
एआई र कार्यको भविष्य: उद्योग र सीपलाई पुन: आकार दिने
एआई र मानव रचनात्मकता: साथीहरू वा प्रतिस्पर्धीहरू?
कृषिमा एआई: दिगो खाद्य उत्पादनका लागि खेती अभ्यासहरू परिवर्तन गर्दै
वित्तीय बजारमा कृत्रिम बुद्धिमत्ता: अवसर र जोखिम
रोजगारी र कार्यबलमा कृत्रिम बुद्धिमत्ताको प्रभाव
मानसिक स्वास्थ्यमा एआई: अवसरहरू, चुनौतीहरू, र नैतिक विचारहरू
व्याख्यायोग्य एआईको उदय: आवश्यकता, चुनौतीहरू, र प्रभावहरू
वृद्ध हेरचाहमा एआई-आधारित मानवीय रोबोटहरूको नैतिक प्रभाव
द इन्टरसेक्शन अफ आर्टिफिशियल इन्टेलिजेन्स र साइबरसेक्युरिटी: चुनौती र समाधान
कृत्रिम बुद्धिमत्ता र गोपनीयता विरोधाभास: डाटा संरक्षण संग सन्तुलन नवीनता
स्वायत्त वाहनहरूको भविष्य र यातायातमा एआईको भूमिका
आर्टिफिशियल इन्टेलिजेन्समा रोचक विषयहरू
यहाँ आर्टिफिसियल इन्टेलिजेन्सका विषयहरूले एआई अनुप्रयोगहरू र अनुसन्धान क्षेत्रहरूको फराकिलो स्पेक्ट्रमलाई कभर गर्दछ, अन्वेषण, नवीनता, र थप अध्ययनको लागि पर्याप्त अवसरहरू प्रदान गर्दछ।
शैक्षिक मूल्याङ्कनहरूमा AI प्रयोग गर्नका लागि नैतिक विचारहरू के हुन्?
आपराधिक सजायको लागि AI एल्गोरिदममा सम्भावित पूर्वाग्रह र निष्पक्षताका चिन्ताहरू के हुन्?
के AI एल्गोरिदमहरू मतदान निर्णयहरू वा चुनावी प्रक्रियाहरूलाई प्रभाव पार्न प्रयोग गर्नुपर्छ?
AI मोडेलहरू क्रेडिट योग्यता निर्धारण गर्न भविष्यवाणी विश्लेषणको लागि प्रयोग गर्नुपर्छ?
AI लाई संवर्धित वास्तविकता (AR) र भर्चुअल रियालिटी (VR) सँग एकीकृत गर्नका चुनौतीहरू के हुन्?
विकासोन्मुख देशहरूमा एआई प्रयोग गर्नका चुनौतीहरू के छन्?
स्वास्थ्य सेवामा AI को जोखिम र फाइदाहरू के हुन्?
के एआई सामाजिक चुनौतिहरूलाई सम्बोधन गर्न एक समाधान वा बाधा हो?
हामी कसरी एआई प्रणालीहरूमा एल्गोरिदमिक पूर्वाग्रहको मुद्दालाई सम्बोधन गर्न सक्छौं?
हालको गहिरो सिकाइ मोडेलका सीमितताहरू के हुन्?
के एआई एल्गोरिदम पूर्णतया निष्पक्ष र मानव पूर्वाग्रहबाट मुक्त हुन सक्छ?
वन्यजन्तु संरक्षण प्रयासहरूमा AI ले कसरी योगदान गर्न सक्छ?
कुञ्जी टेकवेहरू
आर्टिफिसियल इन्टेलिजेन्सको क्षेत्रले हाम्रो संसारलाई आकार दिन र पुन: परिभाषित गर्ने विषयहरूको विशाल दायरालाई समेट्छ। साथै, एहास्लाइड्स यी विषयहरू अन्वेषण गर्न गतिशील र आकर्षक तरिका प्रदान गर्दछ। AhaSlides को साथ, प्रस्तुतकर्ताहरूले अन्तरक्रियात्मक स्लाइड मार्फत आफ्ना दर्शकहरूलाई मोहित गर्न सक्छन् टेम्प्लेट , प्रत्यक्ष सर्वेक्षण , quizzes , र अन्य सुविधाहरूले वास्तविक-समयको सहभागिता र प्रतिक्रियाको लागि अनुमति दिन्छ। AhaSlides को शक्ति प्रयोग गरेर, प्रस्तुतकर्ताहरूले कृत्रिम बुद्धिमत्तामा उनीहरूको छलफल बढाउन र यादगार र प्रभावकारी प्रस्तुतीकरणहरू सिर्जना गर्न सक्छन्।
AI विकसित हुँदै जाँदा, यी विषयहरूको अन्वेषण अझ महत्त्वपूर्ण हुन्छ, र AhaSlides ले यस रोमाञ्चक क्षेत्रमा अर्थपूर्ण र अन्तरक्रियात्मक कुराकानीहरूको लागि प्लेटफर्म प्रदान गर्दछ।
आर्टिफिसियल इन्टेलिजेन्समा विषयहरूको बारेमा सोधिने प्रश्नहरू
३ प्रकारका आर्टिफिसियल इन्टेलिजेन्स के हुन् ?
यहाँ केहि सामान्य रूपमा मान्यता प्राप्त कृत्रिम बुद्धिमत्ताका प्रकारहरू छन्:
प्रतिक्रियाशील मेशिनहरू
सीमित मेमोरी एआई
दिमाग AI को सिद्धान्त
सेल्फ-अवेयर एआई
संकीर्ण AI
सामान्य एआई
सुपरइन्टेलिजेन्ट एआई
कृत्रिम सुपरिवेक्षण
कृत्रिम बुद्धिमत्तामा पाँच ठूला विचारहरू के हुन्?
आर्टिफिसियल इन्टेलिजेन्सका पाँच ठूला विचारहरू, पुस्तकमा उल्लिखित "" कृत्रिम बुद्धिमत्ता: एक आधुनिक दृष्टिकोण ""स्टुअर्ट रसेल र पीटर नोर्भिग द्वारा, निम्नानुसार छन्:
एजेन्टहरू एआई प्रणालीहरू हुन् जसले संसारसँग अन्तरक्रिया र प्रभाव पार्छ।
अनिश्चितता सम्भाव्य मोडेलहरू प्रयोग गरेर अपूर्ण जानकारीसँग सम्बन्धित छ।
सिकाइले AI प्रणालीहरूलाई डेटा र अनुभव मार्फत कार्यसम्पादन सुधार गर्न सक्षम बनाउँछ।
तर्कले ज्ञान प्राप्त गर्न तार्किक निष्कर्ष समावेश गर्दछ।
धारणाले दृष्टि र भाषा जस्ता संवेदी इनपुटहरूको व्याख्या समावेश गर्दछ।
त्यहाँ 4 आधारभूत AI अवधारणाहरू छन्?
कृत्रिम बुद्धिमत्ताका चार आधारभूत अवधारणाहरू समस्या समाधान, ज्ञान प्रतिनिधित्व, सिकाइ र धारणा हुन्।
यी अवधारणाहरूले समस्याहरू समाधान गर्न, जानकारी भण्डारण गर्न र तर्क गर्न, सिकाइको माध्यमबाट कार्यसम्पादन सुधार गर्न, र संवेदी इनपुटहरू व्याख्या गर्न सक्ने AI प्रणालीहरू विकास गर्ने आधार बनाउँछ। तिनीहरू बौद्धिक प्रणालीहरू निर्माण गर्न र कृत्रिम बुद्धिमत्ताको क्षेत्रलाई अगाडि बढाउन आवश्यक छन्।
Ref: तर्फ डाटा विज्ञान | फोर्ब्स | थीसिस RUSH
","24 जुलाई, 2023"
https://www.bbc.com/nepali/news-59358451,"डिजिटल सुरक्षा: नेपालमा अनलाइन ठगी बढ्दो क्रममा, यी कुरामा ध्यान दिँदा जोगिन सकिन्छ","नेपालको ब्याङ्किङ प्रणाली डिजिटल माध्यमतर्फ रूपान्तरण हुँदै गर्दा प्रविधिको प्रयोग गरी हुने ठगीका घटनाहरू बढ्न थालेको बताइएको छ।
प्रविधिको पहुँच बढ्दै गएको भए पनि ब्याङ्किङ कारोबार अनि गोपनीयताजस्ता विषयबारे धेरै सर्वसाधारण जानकार नहुँदा ठगी गर्नेहरूको सङ्ख्या व्यापक बढेको अधिकारीहरू बताउँछन्।
चिट्ठा परेको भन्दै सर्वसाधारणहरूको गोप्य विवरणहरू प्राप्त गर्ने र त्यसको दुरुपयोग गर्दै सम्बन्धित व्यक्तिको खाताबाट रकम हिनामिना गर्ने घटनाहरू धेरै भएको उनीहरूको भनाइ छ।
यस्ता ठगीबाट सबैभन्दा बढी प्रविधिबारे कम जानकार नागरिकहरू पीडित हुने देखिएको छ।
प्रहरीका अनुसार यस्ता ठगीका घटनाबारे उजुरी गर्नेहरूको सङ्ख्या बढ्दो छ।
तर पहिचान गर्न गाह्रो पर्ने माध्यम अनि स्थानमा आधारित रहेर यस्ता कार्यहरू गरिने हुँदा सर्वसाधारण नै सजग नहुँदासम्म यस्ता घटना कम नहुने उनीहरूको भनाइ छ।
महानगरीय अपराध अनुसन्धान महाशाखाका अनुसार प्रत्येक महिना ७० देखि ८० वटा यस्ता ठगीका उजुरीहरू आउने गरेका छन्।
''प्रविधिमा पहुँच वृद्धि भएसँगै ठगीका सङ्ख्यामा पनि वृद्धि भएको छ,'' महाशाखाका सूचना अधिकारी एसपी कृष्ण कोइरालाले भने।
अनलाइनमार्फत ठगी खासगरी प्रलोभन देखाएर गर्ने गरिन्छ।
कुनै व्यक्तिले ब्याङ्क वा कुनै वित्तीय सेवा प्रदायकको परिचय दिएर फोन गर्ने र विवरणहरू माग्ने पनि गर्छन्।
खातावाला व्यक्तिले त्यसमा शङ्का नगरी उपहार पाउने प्रलोभनमा आफ्नो गोप्य विवरणहरू दिने गरेको प्रहरीले बताएको छ।
यसमा खासगरी एटिएम कार्डसम्बन्धी विवरण, खाता नम्बर अनि अनलाइनमार्फत कारोबार गर्दा ब्याङ्कले उपलब्ध गराउने 'वान टाइम पासवर्ड' ओटीपी नम्बर ठगहरूले माग्छन्।
यीमध्ये कुनै एक विवरण र मोबाइल नम्बरमा प्राप्त हुने ओटीपीको प्रयोग गरेर व्यक्ति वा संस्थाले प्रयोग गर्ने खातामा ठग प्रवेश गर्न सक्छन् र आफू अनुकूल रकम हिनामिना गर्न सक्ने जानकारहरू बताउँछन्।
विद्युतीय माध्यमबाट पैसा चोर्ने बाहेक खाता नै दुरुपयोग भएका घटनाहरू समेत देखिएको कोइराला बताउँछन्।
''आफ्नो खाता दुरुपयोग भएको विषयबारे कतिपय मानिसहरू नै अनभिज्ञ हुन्छन्,'' उनले भने।
''कहिँ कसैलाई विदेश जान भनेर दिएको पैसा फिर्ता गरिदिएँ है तिम्रो खातामा भनिएको हुन्छ। तर त्यस्तो ठगिएको पैसा अर्कै खातामा जम्मा गरिन्छ।''
कतिपयले सामाजिक सञ्जालबाट भएको चिनाजानकै आधारमा आफ्नो नाममा ब्याङ्कमा खाता खोली एटीएम निकालेर भारतमा पठाइदिएको घटनासम्म देखिएको प्रहरीको भनाइ छ।
''कुराकानी हुँदै गयो। विश्वासको वातावरण बन्यो। ठग्ने मान्छेले कुनै कथा सुनायो ... मलाई यस्तो गर्नका लागि एउटा पैसा नभएको खाता र एटीएम चाहिएको छ भन्यो। विश्वास जितेपछि त खाता खोलेर एटिएम कुरीअर गरिदिने। अब नेपालको एटिएम त भारतमा पनि चल्छ। यसरी पनि दुरुपयोग भएको छ,'' कोइरालाले भने।
कतिपयले विश्वासकै आधारमा ठगी गरेर आर्जन गरेको रकम अरूकै खाताबाट चेक काट्न लगाएर भुक्तानी समेत लिएको पाइएको छ।
''मेरो व्यापारको पैसा नेपालमा फसेको थियो, उठ्दै छ। तपाईँको खातामा पैसा आउँछ अनि त्यो मेरो मानिसलाई दिनुहोला भनेर भनेको आधारमा चेक काट्दै दिएको पनि पाइएको छ,'' कोइरालाले भने।
पछि खातामा पैसा जम्मा गर्ने व्यक्तिले कसैगरी खातावाला व्यक्तिको पहिचान गरेर पैसा फिर्ता मागेपछि मात्रै यो घटनाबारे प्रहरीमा उजुरी परेको थियो।
यसरी गरिएको दुरुपयोगमा ५० देखि ६० लाखसम्म ठगी भएको पाइएको प्रहरी भनाइ छ।
त्यस्तै हालसालै अर्को एउटा घटना प्रहरीकहाँ उजुरी आयो।
पीडितको म्यासेन्सजरमा क्यानडाको एक कम्पनीमा महिनाको १५०,००० तलब भन्ने सन्देश आयो।
सन्देश प्राप्त गर्ने व्यक्तिलाई आफ्नै नाममा खाता खोल्न र खातामा पैसा जम्मा गर्न भनियो।
आफ्नै खातामा पैसा जम्मा गर्न सोच्नुपर्ने कुरै रहेन।
प्रक्रिया चल्दै जाँदा ती व्यक्तिले राम्रो कमाइको प्रलोभनमा पैसा जम्मा गरेको भौचर, नागरिकताको प्रतिलिपि, राहदानी र तस्बिर स्क्यान गरेर पठाइदिए।
ती सबै विवरणका आधारमा ठगले पैसा जम्मा गर्ने व्यक्तिको नाममा रहेको सिमकार्ड दूरसञ्चार कम्पनीबाट निकाले।
त्यसपछि सम्बन्धित ब्याङ्कको एपमा खाता नम्बर हाले र ओटीपी प्राप्त भएसँगै रकम निकाले।
उक्त घटनामा प्रहरीले केहीलाई पक्राउ त गर्‍यो तर यस्ता घटनाका पछाडि रहेका मुख्य पात्र भने फेला पर्न सकेनन्।
हालसम्मको प्रहरी अनुसन्धान अनुसार यस्ता ठगी गर्नेहरू प्रायजसो सीमापारी आधारित रहेको पाइएको कोइरालाको भनाइ छ।
यस्ता घटनाहरू बारे अनुसन्धान गर्दा एकाध घटना बाहेक प्रायजसो 'अपरेट' गर्ने मान्छे भारतमा बसेर गरेको पाइएको प्रहरी भनाइ छ।
प्रहरीका अनुसार यसरी ठगी गर्नेहरूले ह्वाटस्एपजस्ता पत्ता लगाउन गाह्रो हुने माध्यमबाट संवाद गर्ने गर्छन्। काम सकिएपछि ठगी गर्नेहरूले सामाजिक सञ्जाल खाताहरू पनि निष्क्रिय पार्ने गर्छन्।
प्रविधिको दुरुपयोग गरेर गरिने यस्ता ठगीका घटनाहरूमा एकै व्यक्तिबाट तुलनात्मक रूपमा ''ठूलो रकम भने असुली हुँदैन''।
अपराध अनुसन्धान महाशाखाका अनुसार ५० हजार देखि १५०,००० सम्मको ठगी यस्तो माध्यबाट हुन्छ।
तर फरकफरक व्यक्तिहरूलाई निसाना बनाइने हुँदा यस्तो रकम मासिक रूपमा डेढ करोडसम्म उठाइएको हुनसक्ने प्रहरीको अनुमान छ।
अनलाइनमार्फत हुने कारोबारको आकार तुलनात्मक रूपमा सानो हुने हुँदा पनि ठगी हुने रकम पनि सानै हुने वित्तीय संस्थाहरूको भनाइ छ।
तर खाताभित्र पस्ने आधार प्राप्त गरेपछि दुरुपयोग पटकपटक हुनसक्ने खतरा रहन्छ।
नेपाल ब्याङ्कर्स एशोसिएसनका अध्यक्ष अनिलकुमार उपाध्याय डिजिटल प्रणालीमा रूपान्तरण हुँदै गर्दा प्रणालीको दुरुपयोग गरी ठगी गर्ने क्रम बढेको बताउँछन्।
यसमा खासगरी वित्तीय साक्षरताको अभाव प्रमुख कारक रहेको उनको भनाइ छ।
''प्रविधिमा बाठा मानिसहरूले कमजोर ठाउँमा आफ्नो सञ्जाल फैलाइरहेको अवस्था छ,'' उनले भने।
यस्ता घटनाहरू हुन नदिन वा कम गराउनका लागि आफूहरूले अभियान नै सञ्चालन गर्न लागेको उनी बताउँछन्।
सचेतना फैलाइने सन्देशहरू सञ्चारमाध्यमहरूबाट सम्प्रेषण गर्ने आफूहरूले तयारी थालिसकेको र स्थानीय तहसँगको सहकार्यमा अभियान चलाउनुपर्ने उनी बताउँछन्।
हाल कतिपय वित्तीय संस्थाहरूले आफ्नो सामाजिक सञ्जालबाट सर्वसाधारणहरूलाई आफ्ना गोप्य विवरणहरू अरूलाई नदिन सचेत गराउँदै आएका छन्।
उपाध्यायका अनुसार ठगीका यस्ता घटनाहरूबाट जोगिनका लागि गर्नै नहुने कार्य भनेको मोबाइल नम्बरमा प्राप्त हुने ओटीपी नम्बर तेस्रो व्यक्तिलाई नभन्ने हो।
प्रविधिमा अभ्यस्त व्यक्तिले ओटीपी प्राप्त गरे आफू अनुकूल प्रयोग गर्न सक्छन्।
''जान्ने व्यक्तिले त आफ्नो मोबाइलबाट समेत ओटीपी प्रयोग गरिदिन सक्छ,'' उनले भने।
सचेतनाको अभावमा यस्ता कार्यहरू हुने भए पनि प्रणालीको कमजोरी भन्दा पनि प्रणालीको दुरुपयोग खातावाला व्यक्तिलाई नै प्रयोग गरी अन्तिम रूप दिइने हुँदा वित्तीय संस्थाहरूले त्यसको दायित्व लिँदैनन्।
'पैसासँग जोडिएको कारोबार अरूसँग संवाद गर्नुहुँदैन,'' उपाध्यायले भने।
ओटीपीबाहेक उपहारको प्रलोभनमा खाता नम्बर, नागरिकता नम्बर, जन्ममिति, राहदानी नम्बर वा सवारी चालक अनुमतिपत्रको नम्बरजस्ता विवरण अरूलाई उपलब्ध गराउन नहुने उनी बताँउछन्।
",२० नोभेम्बर २०२१
https://www.bbc.com/nepali/news-45133707,किन बढ्दैछ सूचनाप्रविधि शिक्षामा महिलाको आकर्षण?,"अध्ययनपछि सहजै आकर्षक कमाइ हुने जागिर पाइने र घरमै बसिबसी काम गर्न समेत सकिने भएकाले सूचना तथा प्रविधि (आईटी) शिक्षातर्फ महिलाहरूको आकर्षण बढेको प्रविधि क्षेत्रमा कार्यरत महिलाहरूले बताएका छन्।
विशेष रूपमा युवा पुस्ताका महिलामा सूचना प्रविधि शिक्षाप्रति आकर्षण बढेको उनीहरूको अनुभव छ।
यसले प्राविधिक क्षेत्रमा महिलाको पहुँचलाई थप विस्तार गर्ने र आत्मनिर्भर बनाउने उनीहरू बताउँछन्।
कमाइ र जागिरका हिसाबले अन्य क्षेत्रको तुलनामा बढी अवसर पाइने भएकाले पुरुष र महिला दुवैखाले युवा पुस्ताको आकर्षण निक्कै बढेको बताइन्छ।
सूचना प्रविधि क्षेत्रमा क्रियाशील विभिन्न सङ्घसंस्थाका आँकडालाई मान्ने हो भने  नेपालमा हाल सूचनाप्रविधि क्षेत्रमा वार्षिक तीनदेखि पाँच हजार जनासम्म दक्ष जनशक्ति उत्पादन भइरहेको  छ।
दशक अघिसम्म यस्तो जनशक्तिमा महिलाको सङ्ख्या एकदमै कम हुने गरेकामा अहिले भने उल्लेख्य वृद्धि भएको ती संस्थाहरूले जनाएका छन्।
सूचनाप्रविधि क्षेत्रको दक्ष जनशक्तिमध्येमा महिलाको सङ्ख्या कति छ भन्ने यकिन तथ्याङ्क भने न सरकारी निकायसँग छ, न त अन्य कुनै सङ्घसंस्थासँग।
तर प्राविधिक शिक्षालयहरूमा बढेको महिलाको उपस्थितिले सूचनाप्रविधि क्षेत्रमा महिलाको आकर्षण बढेको पुष्टि गर्ने कम्प्युटर एसोसिएशन अफ नेपाल महासंघ (क्यान) की उपाध्यक्ष सुनैना घिमिरे पाण्डे बताउँछिन्।
""पहिले भन्दा सूचनाप्रविधिमा महिलाको आकर्षण अलि बढेको देखिन्छ। यो ज्ञानमा आधारित उद्योग भएको र जुनसुकै ठाँउबाट पनि काम गर्न मिल्ने भएकाले पढाइमा र व्यापार व्यवसायमा पनि विस्तारै महिलाको सङ्ख्या बढ्न थालेको हो,"" उनले भनिन्।
यसले प्राविधिक शिक्षामा महिलाको पहुँचलाई थप विस्तार गर्ने उनको तर्क छ।
सूचना तथा प्रविधिसम्बन्धी संस्थाहरूका अनुसार नेपालमा उत्पादित दक्ष जनशक्तिमध्ये ३० देखि ४० प्रतिशत विदेशिने गरेका छन्।
नेपालमै रहेर काम गर्न चाहनेले भने मासिक ५० हजारदेखि तीन-चार लाख रुपैयाँसम्म आम्दानी गर्नसक्ने जानकारहरू बताउँछन्।
तर कतिपय महिला भने सूचना तथा प्रविधि शिक्षा लिए पनि सहज रूपमा रोजगारी पाउन सकिने अवस्था भने नभएको बताउँछन्।
तत्कालै जागिर पाइने तथा राम्रो आम्दानी हुने भएकाले सूचनाप्रविधि क्षेत्रलाई रोजेपनि आकर्षक जागिर पाउन भने सहज नभएको काठमाण्डूस्थित एक कलेजमा कम्प्युटर विषयमा स्नातकोत्तर गर्दै गरेकी छात्रा निशु सिंहले बताइन्।
उनले भनिन्, ""पढेर मात्र त भएन सहजै जागिर पाउने वातावरण भएचाहिँ महिलाको आकर्षण अझै बढ्छ।""
विज्ञान तथा प्रविधि क्षेत्रमा काम गर्ने नेपाली महिलाको सङ्ख्या न्यून रहेको एशियाली प्राज्ञिक तथा विज्ञान समाज सङ्घ नामक एक संस्थाले तीन वर्षअघि गरेको अध्ययन प्रतिवेदनमा उल्लेख छ।
सो अध्ययन अनुसार नेपालको विज्ञान तथा प्रविधि क्षेत्रमा कार्यरत जनशक्तिमध्ये १६ प्रतिशत मात्र महिला छन्।
नेपाली वैज्ञानिक महिलाहरूको सञ्जाल 'विज्ञान प्रविधिमा महिला' की उपाध्यक्ष सन्ध्या कर्माचार्य सूचनाप्रविधिसहित अन्य प्राविधिक क्षेत्रमा महिला सहभागिता बढाउन सरकारले थप काम गर्न आवश्यक रहेको बताउँछिन्।
उनी भन्छिन्, ""कुन-कुन क्षेत्रमा महिलाको कमी छ भन्ने हेरेर त्यसमा महिला सहभागी भए यस्तो फाइदा छ भनेर प्रचारप्रसार भएदेखि हुन्छ।""
सरकारी अधिकारीहरू भने पछिल्ला वर्षहरूमा अन्यका साथै प्राविधिक शिक्षामा पनि महिलालाई प्रोत्साहन गर्ने नीति लिइएको बताउँछन्।
प्राविधिक जनशक्तिका लागि पनि सरकारी जागिरमा महिलाका लागि आरक्षण दिइएकाले रोजगारीको चिन्ता गर्नुपर्ने अवस्था नरहेको सरकारी अधिकारीहरूको दाबी रहने गरेको छ।
",९ अगष्ट २०१८
https://www.bbc.com/nepali/articles/cg6dz0p6yndo,टेलिभिजनमा देखिन थालेका एआई प्रस्तोतालाई हामी विश्वास गर्न सक्छौँ?,"विश्वका धेरै टेलिभिजन च्यानलहरूमा यस्तो दृश्य त्यति धेरै देखिँदैन।
तर सामाजिक सञ्जालमा पोस्ट भएको एउटा भिडिओमा २२ मिनेटसम्म चिटिक्क परेका फरक फरक समाचार प्रस्तोताहरू क्यामराअघि उभिएर दिनभरिको समाचार प्रस्तुत गर्छन्।
टीभीको पर्दामा देखिएका ती व्यक्तिहरू वास्तविक मानव होइनन्।
ती सबै प्रस्तोता आर्टिफिशल इन्टेलिजेन्स अर्थात् एआईको प्रयोग गरेर तयार गरिएका हुन्।
लस एन्जलसस्थित च्यानल १ ले यस्ता भिडिओहरू बनाएर सामाजिक सञ्जालमा राखिरहेको छ।
यो च्यानल व्यवसायीहरू एडम मोसम र स्कट जबिएल्सकीले बनाएको नवप्रवर्तन उद्यम हो।
उनीहरूले यसै वर्षको अन्त्यसम्ममा एआईबाट तयार गरिएका समाचारहरू प्रस्तुत गर्ने टेलिभिजन च्यानल सुरु गर्ने योजना बनाएका छन्।
“समाचार हेर्ने मानिसहरूलाई नयाँ कुराको अनुभव गर्न दिने रोचक अवसर देखिएको छ,” मोसम भन्छन्।
एआई प्रविधिले एउटा भाषामा भएको समाचार र अन्तर्वार्ता अर्को भाषामा रूपान्तरित गर्न सहयोग गर्नसक्छ।
गत डिसेम्बरमा सामाजिक सञ्जालमा शेअर गरिएका भिडिओहरूमा च्यानल १ ले यसको अभ्यास गरिसकेको छ।
एआईको प्रयोग गरेर समाचार प्रस्तोताहरू तयार गर्ने कार्यको विश्वमा पछिल्लो अभ्यास गर्ने च्यानल १ भए पनि यस्ता अभ्यास यसअघि नै भइसकेका छन्।
सन् २०२३ को अप्रिलमा कुवेत टाइम्समा एआई सिर्जित कृत्रिम प्रस्तोता फेदाले समाचार वाचन गरेको थियो।
ग्रीक सरकारी च्यानल ईआरटीमा २०२३ कै मे मा एआई सिर्जित हर्मेस नाम दिइएको एआईले समाचार प्रस्तुत गर्‍यो।
यो क्रम यतिमा मात्रै सीमित छैन। दक्षिण कोरियाको प्रसारक एसबीएसले पनि गतवर्ष जे-इन नाम दिइएको एआई सिर्जित डिपफेकलाई पाँच महिनासम्म समाचार प्रस्तुत गर्ने जिम्मेवारी दियो।
यस्तै एआई सिर्जित प्रस्तोताहरूबाट समाचार वाचन गर्ने अभ्यास भारत र ताइवानमा पनि भइसकेको छ।
एआईलाई मानिसहरूले विश्वास गर्छन्?
यसबारे एउटा प्रश्न भने अझै सुल्झिइसकेको छैन: के दर्शकहरूले एआईबाट प्रस्तुत भएका समाचारहरूलाई मानिसहरूले प्रस्तुत गरेको जत्तिकै विश्वास गर्छन्?
जनमत सर्वेक्षण गर्ने कम्पनी इप्सोसले गरेको एउटा अध्ययनले मानिसहरूबाट प्रस्तुत हुने समाचारमाथिको विश्वासमा अहिलेसम्मकै सबैभन्दा धेरै गिरावट आएको देखाए छ।
एक वर्ष अघि भन्दा १६ प्रतिशतले घटेर यो वर्ष यूकेका जम्मा ४२ प्रतिशत मानिसहरूले मात्रै समाचार प्रस्तोताहरूमा विश्वास गर्ने गरेको बताएका छन्।
समाचार प्रस्तोताहरूलाई शङ्का गर्ने मानिसहरू व्यक्तिगत क्रिएटर वा इन्फ्लुएन्सरहरूबाट समाचार वा जानकारी लिन मन पराउँछन्।
ती सामाजिक सञ्जालका स्टारहरूको आफ्ना स्रोताहरूसँगको सम्बन्धलाई 'पारासोशल' प्रभाव भनिन्छ।
सिकागो युनिभर्सिटीका विज्ञहरूले यो शब्दको प्रयोग पहिलो पटक सन् १९५० को दशकमा गरेका हुन्।
समाचार प्रस्तुत गर्ने मानिसहरूले क्यामरामा हेरेर बोलिरहँदा सीधा आफूलाई सम्बोधन गरेर बोलिरहेको ठान्ने दर्शहरूको बुझाइलाई यो शब्दले परिभाषित गरिएको थियो।
हरेक साँझ समाचार सुनाउने, आफ्नै घरको कोठामा देखिने समाचार प्रस्तोताहरू पत्रकारहरू भन्दा धेरै परिचित भएका थिए।
पछिल्लो समय सामाजिक सञ्जालका इन्फ्लुएन्सरहरूले त्यस्तै तरिका अपनाए। उनीहरूले क्यामरामा हेरेर सीधा दर्शक वा स्रोतालाई सम्बोधन गर्ने शैली अपनाए।
टोरन्टो विश्वविद्यालयमा डिजिटल प्लेटफर्म र श्रम अध्यापन गर्ने क्रिस्टिन एच ट्रान आफूभन्दा टाढा रहेका समाचार प्रस्तोताहरूसँग नजिक महसुस गर्नेबाट पारासोशलको परिभाषा अझै व्यापक भएको बताउँछिन्।
“तपाईँ ट्विच (लाइभ स्ट्रिमिङ साइट)मा लाइभ गर्ने संवाददातासँग पनि पारासोशलको सम्बन्धमा रहन सक्नुहुन्छ,” उनी भन्छिन्।
""सँगसँगै तपाईँ एक जना युट्यूबर, गायक वा इन्स्टाग्राममा देखा पर्ने जोडीसँग पनि पारासोशल सम्बन्ध महसुस गर्न सक्नुहुन्छ।""
‘रोबोटले मानिसले भन्दा राम्रो गर्ने विश्वास होइन’
तर एआईले यस्तो व्यक्तिगत सम्बन्ध मानिसहरूसँग स्थापित गर्ने सम्भावना कम हुन्छ।
“तपाईँले जति धेरै अर्को मानिससँग आफ्नो सम्बन्ध बनाउन सक्नुहुन्छ एआईसँग त्यो सक्नुहुन्न,” मोसम स्वीकार गर्छन्।
तर मानिसहरूले त्यसप्रकारको निष्पक्षताको खोजी नगरेको उनको दाबी छ।
“हामी रोबोटले मानिसहरूले भन्दा यो काम राम्रोसँग गर्न सक्छन् भनेर यस्तो गरिरहेका छैनौँ। त्यसो भन्नु हास्यास्पद हुन्छ,” उनी भन्छन्।
पत्रकारहरूले समाचार वाचन नगर्ने सोच त्यति धेरै असामान्य पनि होइन। अनि कम्प्युटर जेनेरेटेड प्रणालीले समाचार वाचन गर्ने उपाय पनि अनौठो होइन।
“मैले पत्रकारिता सुरु गर्दा समाचार वाचन गर्ने कालाकारहरू हुन्थे” बीबीसीका पूर्व सम्पादक समेत रहिसकेका अक्फर्ड विश्वविद्यालय स्थित रोएटर्स इन्स्टिच्टूड फर स्टडी अफ जर्नलिजम्‌का वरिष्ठ अनुसन्धान सहायक निक न्यूमेन भन्छन्।
“मानिसहरू त्यसलाई सहज नै मानिरहेका थिए।”
समाचार वाचन गर्ने सधैँ पत्रकार मात्रै हुँदैनन् भन्ने यो तथ्यलाई हेर्ने हो भने एआईको प्रयोग गरेर भइरहेको अभ्यास केही सीमितता हुँदाहुँदै सफल पनि हुनसक्ने न्यूमेन बताउँछन्।
एआईको प्रयोग छोटाछोट समाचार बुलेटिनहरूमा मात्रै उपयोगी हुनसक्ने उनी बताउँछन्।
तर मानिसहरूले एआईबाट सिर्जित समाचार प्रस्तोताहरूसँग पारासोशल सम्बन्ध महसुस गर्नेमा उनलाई आशङ्का छ।
“समाचारसम्बन्धी कार्यक्रमहरू सञ्चालनका लागि वास्तवमै मानिसहरूको महत्त्व हुन्छ भन्ने मलाई लाग्छ,” उनी भन्छन्।
टोरन्टो विश्वविद्यालयकी ट्रान पनि यसबारे अनिश्चितता रहेको बताउँछिन्।
“यदि प्रसारकहरूले नै एआईबाट बनाइएका सामग्रीहरू प्रसारण गर्ने बताएको अवस्थामा र पर्दा पछाडि ती प्रस्तोताहरूको व्यक्तिगत जीवन नरहेको थाहा पाएका दर्शकहरूलाई एआई निर्मित व्यक्तित्वहरूले पारासोशलिटिका लागि प्रेरित गर्लान् र?” उनको प्रश्न छ।
“इन्स्टाग्रामले जस्तै एआईको प्रयोग गरेर बनाइएका सामग्रीहरूलाई उत्पादकले लेबल दियो भने फरक पर्नसक्छ।”
मानव संलग्नता नभइ सम्भव छ?
च्यानल १ र न्यूज जीपीटीले सम्पूर्ण रूपमा एआईको प्रयोगबाट समाचार सामग्री उत्पादन गरिरहेको दाबी गरेका छन्।
तर उनीहरूले पनि एउटा प्रश्नको जवाफ दिन सकेका छैनन्। त्यो भनेको के यो प्रक्रिया मानवको संलग्नता नभइ सम्भव छ?
अहिले च्यानल १ मा एक दर्जनको सङ्ख्यामा रहेका कर्मचारीहरूले एआईले तयार गरेका समाचारका मस्यौदाहरू जाँच गरिरहेका छन्।
उनीहरूले एआईले समेट्ने समाचारहरू पनि छनौटमा सहयोग गरिरहेका छन्।
मोसम च्यानल १ मा एआईले कुनै पनि समाचारको विषय प्रसारणमा लैजानु अघि १३ चरणको छनौट पार गर्नुपर्ने व्यवस्था गरिएको बताउँछन्।
निश्चित विषयहरू एआईले प्रसारणमा नलैजाउन् भन्ने सुनिश्चितताका लागि यसो गरिएको उनको भनाइ छ।
उनी भ्रमपूर्ण कुराहरू एआईले पनि समाचार नबनाउने र पत्रकारितामा अस्वीकार गरिने विषयहरू एआईले पनि अस्वीकार नै गर्ने बताउँछन्।
यो कम्पनीले यो छिट्टै एक जना प्रधान सम्पादक नियुक्त गर्ने तयारी गरिरहेको छ।
समाचारका लागि योग्य विषयको पहिचान र छनौटमा पनि एआईलाई चुनौती हुनसक्ने मोसम र न्यूमेन स्वीकार गर्छन्।
च्यानल १ ले परीक्षणका लागि तयार गरिरहेका शृङ्खलाहरू मानव पत्रकारहरूले पत्ता लगाएका समाचारहरू र दृश्यहरूमा आधारित छन्।
“यदि उनीहरूलाई यी स्रोतहरूको पहुँच बन्द गरियो भने एआईले कसरी समाचार सामग्रीहरू तयार गर्छन् भन्नेमा मलाई शङ्कै छ,” न्यूमेन भन्छन्।
“कच्चा सूचना नभएसम्म एआईले काम गर्ने आधार नै मैले देखेको छैन,"" उनी भन्छन्।
मोसम पनि एआईले गर्न सक्ने र नसक्ने कामहरूको सीमा रहेको बताउँछन्।
“मानिसहरूको संलग्नता विना एआईबाट मात्रै मात्रै समाचार सङ्कलन गर्ने कुरा च्यानल १ को अहिलेको योजनामा पनि छैन,” उनले भने।
बीबीसी न्यूज नेपाली यूट्यूबमा पनि छ। हाम्रो च्यानल सब्स्क्राइब गर्न तथा प्रकाशित भिडिओहरू हेर्न यहाँ क्लिक गर्नुहोस्।  तपाईँ फेसबुक , इन्स्टाग्राम र ट्विटर मा पनि हाम्रा सामग्री हेर्न सक्नुहुन्छ।  अनि बीबीसी नेपाली सेवाको कार्यक्रम बेलुकी पौने नौ बजे रेडिओमा सोमवारदेखि शुक्रवारसम्म सुन्न सक्नुहुन्छ।
",२९ जनवरी २०२४
https://www.bbc.com/nepali/articles/c517ne829zyo,च्याटजीपीटी बिल्डर 'साइबर अपराध बढाउन' दुरूपयोग हुनसक्ने,"च्याटजीपीटीको एक सुविधाले प्रयोगकर्ताहरूलाई सहजै आफ्नै आर्टिफिसियल-इन्टेलिजेन्स सुविधाहरू विकास गर्न दिएको छ जुन साइबर-अपराधमा प्रयोग हुनसक्ने बीबीसी न्यूजको एक अनुसन्धानले खुलासा गरेको छ।
त्यसलाई ओपनएआईले गत महिना सार्वजनिक गरेको थियो। जसलाई प्रयोगकर्ताहरूले ""लगभग सबै कुराका लागि"" आफू अनुकूल बनाएर प्रयोग गर्न सक्छन्।
अहिले बीबीसी न्यूजले त्यसलाई एउटा 'जेनेरेटिभ प्रि-ट्रेन्ड ट्रान्सफर्मर' निर्माण गर्नमा प्रयोग गरेको छ। त्यसले छली र ह्याकिङका लागि विश्वासिला इमेल, टेक्स्ट र सामाजिक सञ्जालका पोस्ट बनाउँछ।
त्यसपछि एआई साधनहरूबारे चेतावनी आउँछ।
बीबीसी न्यूजले  मासिक २० पाउन्ड तिरेर च्याटजीपीटीको पैसा तिर्नुपर्ने संस्करणको प्रयोगकर्ता बनेको थियो।
जहाँ त्यस खाताबाट 'क्राफ्टी इमेल्स' नाम दिइएको एउटा पूर्वनिर्देशित एआई बट बनाइन्छ।
त्यसलाई ""मानिसहरूले उनीहरूलाई पठाइएको लिङ्कमा क्लिक गर्ने वा र डाउनलोड गर्ने"" गरी लेख्न भनिएको थियो।
बीबीसी न्यूजले सामाजिक इन्जिनियरिङबारे सामग्रीहरू अपलोड गरेको केही सेकेन्डमै बटले त्यससम्बन्धी ज्ञान आफूमा सञ्चय गर्छ।
त्यसले उक्त जीपीटीका लागि लोगो समेत बनाउँछ। र यस सम्पूर्ण प्रक्रियाका लागि कुनै कोडिङ वा प्रोगामिङ आवश्यक पर्दैन।
धेरैजसो चल्तीका ह्याक र छली सम्बन्धी तरिकाका लागि उक्त बटले केही सेकेण्डमै धेरै भाषाहरूमा निकै विश्वस्त हुने तरिकाका पाठ तयार पारेको थियो।
च्याटजीपीटीको सार्वजनिक संस्करणले धेरैजसो त्यस्तो सामग्री तयार गर्न अस्वीकार गर्‍यो - तर क्राफ्टी इमेल्सले सोधिएको लगभग सबै कुरा गर्‍यो।
कहिलेकाहीँ त्यस्ता विधि अनैतिक थियो भनेर चेतावनीहरू दिँदै समेत उसले ती काम गर्‍यो।
यसबारे ओपन एआईले टिप्पणी गर्न वा स्पष्टीकरण दिनका लागि गरिएका कैयौँ अनुरोधहरूको जवाफ दिएन।
नोभेम्बरमा आफ्ना डेभलपरहरूको एक सम्मेलनमा उक्त कम्पनीले जीपीटीका लागि एप स्टोरजस्तो सेवा सुरु गर्न लागेको जनाएको थियो।
त्यसले प्रयोगकर्ताहरूलाई आफ्ना सिर्जनाहरू साझा गर्ने र त्यसको मूल्य तोक्ने अवसर दिने उसले जनाएको थियो।
यसको जीपीटी विकास गर्ने उपकरण सुरु गर्दै उक्त कम्पनीले प्रयोगकर्ताहरूलाई छलीका गतिविधिमा जीपीटीहरूको सिर्जना गर्नबाट रोक्न जीपीटीहरूको समीक्षा गर्ने वाचा गर्‍यो।
तर विज्ञहरूका अनुसार ओपनएआईले च्याटजीपीटीको सार्वजनिक संस्करणहरू जत्तिकै कडाइका साथ तिनीहरूलाई नियन्त्रण गर्न असफल भएको जनाएको छ।
जसले गर्दा सम्भावित अपराधीहरूलाई एक अत्याधुनिक एआई उपकरण उपहार बनेको छ।
बीबीसी न्यूजले त्यसरी तयार पारिएका बटलाई परीक्षण गर्नका लागि पाँच वटा निकै चर्चित छली र ह्याक गर्ने तरिकाका लागि सामग्री तयार पार्न भनेको थियो। तर ती कुनै कतै पठाइएनन् अनि साझा गरिएनन्।
१. 'हाय मम,' टेक्स्ट स्क्याम
बीबीसी न्यूजले क्राफ्टी इमेल्सलाई तनावमा रहेकी एकजना युवती बनेर अपरिचित व्यक्तिको फोन प्रयोग गर्दै टेक्स्ट लेख्दै आफ्नी आमालाई ट्याक्सीको लागि पैसा माग्न भनेको थियो। यो संसारभरि एक प्रचलित छली हो जसलाई ""हाइ मम"" टेक्स्ट वा व्हाट्सएप छली भनिन्छ।
क्राफ्टी इमेल्सले इमोजिहरू र स्ल्याङ् प्रयोग गर्दै एउटा विश्वास गर्न योग्य टेक्स्ट तयार पारेको थियो। एआईले यसले भावनात्मक प्रतिक्रिया सिर्जना गर्ने र यसले ""आमाको सुरक्षात्मक प्रवृत्तिलाई आकर्षित"" गर्ने बतायो।
जीपीटीले केही सेकेन्डमै हिन्दी संस्करण सिर्जना गर्दै ""नमस्ते"" र ""रिक्सा"" जस्ता शब्दहरू प्रयोग गर्दै यसलाई भारतमा सांस्कृतिक रूपमा अझ सान्दर्भिक बनायो।
तर बीबीसी न्यूजले च्याट जीपीटीको नि:शुल्क संस्करणलाई त्यस्तो टेक्स्ट तयार पार्न आग्रह गर्दा भने उसले हस्तक्षेप गर्दै ""परिचित छली""को तरिकालाई एआईले सघाउन नसक्ने बतायो।
२. नाइजिरियाको राजकुमारको इमेल
नाइजिरियन-प्रिन्स इमेल छली प्रकरण दशकौँदेखि एक वा अर्को तरिकाबाट फैलिरहेको छ।
क्राफ्टी इमेल्सले भावनात्मक भाषा प्रयोग गरेर एउटा लेखेपछि बटले भन्यो यसले ""मानवीय दया र पारस्परिकता भावनाहरूलाई अपिल गर्दछ।""
तर सामान्य च्याटजीपीटीले त्यस्तो इमेल बनाउन अस्वीकार गर्‍यो।
३. 'स्मिसिङ' टेक्स्ट
बीबीसी न्यूजले क्राफ्टी इमेल्सलाई लिङ्कमा क्लिक गरुँगरुँ लाग्ने र जाली वेबसाइटमा व्यक्तिगत विवरण राख्न उक्साउने गरे शब्दावली लेख्न आग्रह गर्‍यो।
यो एसएमएस फिसिङ वा स्मिसिङ भनेर चिनिने चल्तीको हमला शैली हो।
क्राफ्टी इमेल्सले नि:शुल्क आइफोन उपलब्ध गराउने बहाना बनाउँदै एउटा टेक्स्ट बनायो।
यसले ""आवश्यक-र-लोभको सिद्धान्त""जस्ता सोसल-इन्जिनियरिङ तरिकाहरूको प्रयोग गरेको उक्त एआईले जनाएको छ।
तर च्याटजीपीटीको सार्वजनिक संस्करणले भने त्यो अस्वीकार गर्‍यो।
४. क्रिप्टो दिने छली
बिटक्वाइन दिने छली काण्डमा सामाजिक सञ्जालमा मानिसहरूलाई बिटक्वाइन पठाउन प्रोत्साहन गरिन्छ। उपहारका रूपमा दोबर पाउने भन्दै त्यस्तो गरिँदा कतिपयले लाखौँ गुमाइरहेका पाइन्छन्।
क्राफ्टी इमेल्सले क्रिप्टोकरेन्सी फ्यानको टोनमा ह्यासट्याग, इमोजी र उत्तेजना फैलाउने भाषा प्रयोग गर्दै एउटा ट्विट तयार पार्‍यो।
तर सामान्य च्याट जीपीटीले त्यसो गर्न अस्वीकार गर्‍यो।
५. स्पेअर-फिसिङ इमेल
अनलाइनमा हुने हमलाहरूमध्ये एउटा चल्तीको तरिका कुनै एक विशेष व्यक्तिलाई खराब अट्याचमेन्ट डाउनलोड गर्न वा खतरनाक वेबसाइट भ्रमण गर्नका लागि झुक्क्याउँदै इमेल गर्नु हो।
क्राफ्टी इमेल्स जीपीटीले त्यस्तो स्पेअर-फिसिङ इमेल तयार पार्‍यो र एक काल्पनिक कम्पनीका कार्यकारीलाई डेटा जोखिमको चेतावनी दियो र तिनीहरूलाई नक्कली फाइल डाउनलोड गर्न प्रोत्साहित गर्‍यो।
बटले यसलाई केही सेकेन्डमै स्प्यानिस र जर्मन भाषामा अनुवाद गर्‍यो यसले मानिसहरूलाई झुक्याउने तरिकाहरू प्रयोग गरेको बतायो। जसमा झुण्ड र सामाजिक-अनुपालन सिद्धान्त जस्ता कुराहरू समावेश छन् जसले इमेल ""पाउनेलाई तत्काल काम गरिहाल्ने आवश्यकता महसुस गराउँछ।""
च्याटजीपीटीको खुला संस्करणलाई समेत उक्त आग्रह गरिए तापनि उसले दिएको पाठमा त्यसले मानिसहरूलाई कसरी सफलतापूर्वक झुक्क्याउँछ भन्ने विस्तृत विवरण कम थियो।
विज्ञका चिन्ता
एक साइबर सुरक्षा कम्पनी एक्स्ट्राहपका वरिष्ठ प्राविधिक व्यवस्थापक जेमी मोल्स भन्छन्: ""जब यो पूर्वनिर्देशित हुने गरी बनाइन्छ तब त्यहाँ स्पष्ट रूपमा कम संयम हुन्छ। किनकि तपाईँले सिर्जना गर्नुहुने जीपीटीहरूका लागि तपाईँले आफ्नै 'संलग्नताका नियम' परिभाषित गर्न सक्नुहुन्छ।""
विश्वभरका साइबर अधिकारीहरूले हालैका महिनामा चेतावनीहरू जारी गर्दै एआईको खराब प्रयोग बढ्दो चिन्ताको विषय बनेको बताएका छन्।
संसारभरका स्क्यामरहरू भाषा अवरोधहरू हटाउन र थप विश्वासयोग्य छलीहरू गर्न एलएलएम भनिने मोडलहरूमा फर्किरहेका छन्।
गैरकानुनी एलएलएमहरू भनिनेमा वूल्फजीपीटी, फ्रडबार्ड, वर्मजीपीटी लगायत छन् जो अहिल्यै प्रयोगमा छन्।
तर विज्ञहरूका भनाइमा ओपन एआईको जीपीटी बनाउने सुविधाले अपराधीहरूलाई अहिलेसम्मकै सबैभन्दा परिस्कृत बटमा पहुँच दिएका छन्।
""बिना सेन्सर जवाफहरूलाई अनुमति दिनु अपराधीहरूको लागि सुनको खानी हुनेछ,"" नोबीफोरमा एकजना सुरक्षा सजगता सम्बन्धी विज्ञ जभाद मलिक भन्छन्।
""ओपन एआईसँग कुराहरू एकीकृत गर्दै व्यवस्थित गर्ने राम्रो इतिहास छ - तर कुन हदसम्म तिनले आफूले बनाउने जीपीटीसँग त्यसो गर्न सक्छन् भनेर हेर्न बाँकी छ।""
ओपनएआईले यस सामग्रीको प्रकाशनपछि एक प्रवक्तामार्फत इमेल प्रतिक्रिया जनाउँदै भनेको छ: ""कम्पनीले मानिसहरूले कसरी हाम्रा उत्पादनहरू प्रयोग गर्छन् भन्ने आधारमा सुरक्षा उपायहरू निरन्तर सुधार गर्दैछ। हामी हाम्रा उपकरणहरू खराब उद्देश्यका लागि प्रयोग भएको हेर्न चाहँदैनौँ, र हामी ती प्रणालीहरूलाई कसरी यस प्रकारको दुर्व्यवहार विरुद्ध अझ बढी बलियो बनाउन सक्छौँ भनेर अनुसन्धान गरिरहेका छौँ।""
",९ डिसेम्बर २०२३
https://www.bbc.com/nepali/articles/ckdy8qwlejyo,के एआईको दौडमा चीन अमेरिकाभन्दा अगाडि जाँदैछ?,"आर्टिफिशल इन्टेलिजन्स एउटा पर्याप्त चिन्ताको विषय बनिसकेको छ र त्यो हालैको जी-सेभेन सम्मेलनमा एउटा प्रमुख एजेन्डा बनेको थियो।
एआईका खराब प्रभाव बारेका चिन्ताहरू उक्त महत्त्वपूर्ण प्रविधिमा चीनको पहुँचलाई प्रतिबन्ध लगाउने अमेरिकाको प्रयाससँग मेल खान्छन्।
अहिलेका लागि अमेरिका एआई प्रविधिको दौडमा अगाडि देखिन्छ। र, चीनमा सेमिकन्डक्टर निर्यातमा  प्रतिबन्धले बेइजिङको प्राविधिक प्रगतिमा बाधा पुर्‍याउने सम्भावना पहिले नै देखिएको छ।
तर एआईका क्षमता विकासमा वर्षौँ लाग्ने भएकाले त्यस बेलासम्म चीनले त्यसलाई ग्रहण गर्न सक्ने विश्लेषकहरू बताउँछन्।
ट्रिभिअम चाइनाकी प्राविधिक नीति अनुसन्धान प्रमुख केन्ड्रा शेफरले बीबीसीलाई भनिन्, “चिनियाँ इन्टरनेट कम्पनीहरू अमेरिकी इन्टरनेट कम्पनीभन्दा धेरै उन्नत छन्।""
तर तपाईँले कसरी त्यसको तुलना गर्नुहुन्छ भन्ने आधारमा त्यो तय हुने उनको भनाइ छ।
यद्यपि उनी प्रविधिमा नेतृत्व गरिरहेका विश्व शक्तिहरूका तुलनामा उच्च प्रविधियुक्त उपकरण र सामग्रीहरू उत्पादन गर्ने क्षमतामा चीन अझै पनि अनुमानित रूपमा १० देखि १५ वर्षसम्म पछाडि रहेको बताउँछिन्।
सिलिकन भ्यालीको प्रभाव
प्रविधि विकासमा अमेरिकाकाका लागि सबैभन्दा ठूलो फाइदाको कुरा भनेको सिलिकन भ्याली हो। त्यो विश्वकै सर्वोच्च उद्यमशीलता विकास केन्द्र हो।
त्यो गुगल, एपल र इन्टेल जस्ता ठूला प्रविधि कम्पनीहरूको जन्म भएको स्थल हो र ती कम्पनीहरूले आधुनिक जीवनलाई सहज बनाउन मद्दत गरेका छन्।
हङ्कङ युनिभर्सिटी अफ साइन्स एन्ड टेक्नोलोजीको सेन्टर फर आर्टिफिशल इन्टेलिजन्स रिसर्चकी निर्देशक पास्केल फङ अमेरिकाका नवप्रवर्तकलाई उसको अनुसन्धान संस्कृतिले सहयोग गरेको बताउँछिन्।
उनका अनुसार त्यहाँ अनुसन्धानकर्ताहरू प्राय: कुनै उत्पादनलाई दिमागमा नराखी प्रविधि सुधार गर्न वर्षौँ खर्च गर्ने गर्छन्।
उदाहरणका लागि ओपनएआई ट्रान्सफर्मर मेसिन लर्निङ मोडेलको अनुसन्धान गर्दा वर्षौँसम्म गैर-नाफामूलक कम्पनीको रूपमा रह्यो र अन्ततः उसले च्याटजीपीटी सञ्चालन गर्‍यो।
उनी भन्छिन्, ""धेरै चिनियाँ कम्पनीहरूमा यस्तो वातावरण कहिल्यै रहेन। उनीहरूले लोकप्रियता देखेपछि मात्र गहिरो सिकाइ प्रणाली वा व्यापक भाषा मोडेलहरू विकास गर्ने गर्छन्। यो चिनियाँ एआईका लागि आधारभूत चुनौती हो।""
अमेरिकी लगानीकर्ताहरूले पनि देशमा हुने अनुसन्धानलाई टेवा दिन सहयोग गर्ने गरेका छन्। सन् २०१९ मा माइक्रोसफ्टले ओपनएआईमा एक अर्ब डलर लगानी गर्ने बताएको थियो।
माइक्रोसफ्टका प्रमुख कार्यकारी सत्य नाडेलाले भने, ""एआई हाम्रो समयको सबैभन्दा परिवर्तनकारी प्रविधि हो र यसले हाम्रो विश्वका धेरै दबाबपूर्ण चुनौतीहरू समाधान गर्न मद्दत गर्ने क्षमता राख्छ।""
चिनियाँ किनारा
चीनले भने ठूलो उपभोक्ता आधारबाट फाइदा उठाइरहेको छ। चीन संसारकै दोस्रो सबैभन्दा धेरै जनसङ्ख्या भएको देश हो र त्यहाँ लगभग एक अर्ब ४० करोड मानिसहरू बसोबास गर्छन्।
रेस क्यापिटल इन्भेष्टमेन्ट फर्मका साझेदार एडिथ येउङका अनुसार यो एउटा इन्टरनेट फस्टाइरहेको क्षेत्र पनि हो।
उदाहरणका लागि देशका लगभग सबैले सुपर एप वीच्याट प्रयोग गर्छन्। यो टेक्स्ट मेसेज पठाउन, चिकित्सकसँग समय लिन र कर तिर्ने कार्य सम्मका लागि प्रयोग गरिन्छ।
त्यसले गर्दा त्यहाँ धेरै जानकारी छ र ती जानकारीहरू उत्पादनलाई सुधार गर्न प्रयोग गर्न सकिन्छ।
""एआई मोडेल यसबाट सिक्नको लागि उपलब्ध डेटा जत्तिकै राम्रो हुनेछ,"" येउङ भन्छिन्।
""राम्रो वा नराम्रोका लागि चीनमा गोपनीयताबारे धेरै कम नियमहरू छन् [अमेरिकाको तुलनामा] र धेरै डेटा छन्। जस्तो त्यहाँ जताततै सीसीटीभीबाट मानिसहरूका अनुहार चिन्ने प्रविधि रहेको छ,"" उनी भन्छिन्।
""कल्पना गर्नुहोस् त त्यो एआईले बनाउने इमेजका लागि कति उपयोगी हुनेछ?""
ली काई-फूले आफ्नो पुस्तक ‘एआई सुपर पावर्स: चाइना, सिलिकन भ्याली एन्ड द न्यू वर्ल्ड अर्डर’मा चीनको प्राविधिक समुदाय अमेरिकाभन्दा पछि परेको देखिने  र उसका विकासकर्ता एउटा किनारामा रहेको दाबी गरेका छन्।
""तिनीहरू यस्तो संसारमा बस्छन् जहाँ गति आवश्यक छ, नक्कल गर्ने कुरा एउटा स्वीकार्य अभ्यास हो र प्रतिस्पर्धीहरू नयाँ बजार पाउनका लागि केहीले पनि रोकिने छैनन्,"" बेइजिङको इन्टरनेट क्षेत्रका प्रमुख व्यक्तित्व र गुगल चीनका पूर्व प्रमुख लीले लेखेका छन्।
""यो खालको खराब वातावरणले सिलिकन भ्यालीसँग चीनको भिन्नता देखाउँछ। सिलिकन भ्यालीमा कुनै पनि कुरालाई नक्कल गर्ने चलनलाई व्यवसायको कलङ्कको रूपमा हेरिन्छ र धेरै कम्पनीहरूलाई एउटा मौलिक विचारका आधारमा अघि बढ्न अनुमति दिइन्छ।""
चीनमा कुनै पनि कुराको नक्कल गरिने कुराले बौद्धिक सम्पत्तिको मामिलामा गम्भीर समस्याहरू देखिएको छ तर उसका फुर्तिला उद्यमीहरूको एउटा पुस्ता प्रतिस्पर्धा गर्न तयार भएको उनले लेखेका छन्।
फङका अनुसार सन् १९८० को दशकदेखि चीनले आफ्नो अर्थतन्त्रलाई विस्तार गर्दै आएको छ, जुन मुख्यत: उत्पादनमा आधारित हुने प्रविधिमा आश्रित अर्थतन्त्रमा अडेको थियो।
""पछिल्लो दशकमा हामीले चिनियाँ उपभोक्ता केन्द्रित इन्टरनेट कम्पनीहरू र उच्च-प्रविधियुक्त चिनियाँ डिजाइनहरूबाट थप नवप्रवर्तन देखेका छौँ,"" उनी भन्छिन्।
के चीन अघि बढ्ला?
चिनियाँ प्रविधि कम्पनीहरूलाई निश्चित रूपमा अद्वितीय फाइदाहरू छन् तर अझै पनि त्यसमा बेइजिङको अधिनायकवादको पूर्ण प्रभाव के हुन्छ भन्ने अस्पष्ट छ।
त्यहाँ केही प्रश्नहरू छन्। उदाहरणका लागि सेन्सरशिपले चिनियाँ एआई च्याटबटहरूको विकासलाई असर गर्छ कि गर्दैन?  के उनीहरू राष्ट्रपति सीको बारेमा संवेदनशील प्रश्नहरूको जबाफ दिन सक्षम हुनेछन्?
""मलाई लाग्दैन कि चीनमा कसैले पनि बाईडु वा अर्नीमा विवादास्पद प्रश्नहरू सोध्नेछन्। उनीहरूलाई थाहा छ कि यो सेन्सर गरिएको छ,"" येउङ भन्छिन्।
""संवेदनशील विषयहरू [च्याटबटहरूको] प्रयोगको एकदमै सानो भाग हुन्। तिनीहरूले मिडियाको बढी ध्यान खिँचेका छन्,"" फङ त्यसमा सही थप्छिन्।
सबैभन्दा ठूलो चिन्ता के हो भने विशेषखाले प्रविधिमा चीनको पहुँचलाई प्रतिबन्ध लगाउने अमेरिकी प्रयासले पछिल्ला एआई उद्योगलाई रोक्न सक्छ।
उच्च क्षमताका कम्प्युटर चिपहरू वा सेमिकन्डक्टरहरू अब वाशिङ्टन र बेइजिङबीच तनाव उत्पन्न गराउने स्रोत हुनेछन्।
ती कुराहरू ल्यापटप र स्मार्टफोनहरू सहित दैनिक प्रयोग हुने विद्युतीय उत्पादनहरूमा प्रयोग गरिन्छ र सैन्य उपकरणमा पनि प्रयोग हुन सक्छन्।
एआई सिकाइका निम्ति हार्डवेयरमा पनि ती महत्त्वपूर्ण छन्।
एनभिडिया जस्ता अमेरिकी कम्पनीहरूले हाल एआई चिप्स विकास गर्न नेतृत्व गरेका छन् र ""केही [चिनियाँ] कम्पनीहरूले च्याटजीपीटीविरुद्ध प्रतिस्पर्धा गर्न सक्छन्"" फङ भन्छिन्।
त्यसले चीनको अत्याधुनिक एआई जस्ता उच्च प्रविधि उद्योगहरूलाई असर गरे पनि मोबाइल र ल्यापटप जस्ता उपभोक्ता प्रविधिको उत्पादनलाई असर गर्दैन।
""त्यसको कारण के हो भने निर्यात सम्बन्धि नियन्त्रणहरू चीनलाई सैन्य उद्देश्यका लागि उन्नत खाले एआई प्रविधि विकास गर्नबाट रोक्नको लागि गरिएका हुन्,"" शेफर भन्छिन्।
यसलाई हटाउनका लागि चीनलाई आफ्नै सिलिकन भ्याली चाहिन्छ र उसले विभिन्न पृष्ठभूमिका प्रतिभाहरूलाई आकर्षित गर्ने खालको अनुसन्धान संस्कृति विकास गर्नुपर्ने फङ बताउँछिन्।
""अहिलेसम्म ऊ घरेलु र विदेशमा रहेका चिनियाँ पृष्ठभूमि भएका प्रतिभामा भर परेको छ। त्यसैमा एकै खालको सांस्कृतिक सोचको सिमितता हुन्छ,"" उनी भन्छिन्।
बेइजिङले चिप कम्पनीहरूलाई व्यापक प्रोत्साहन गर्ने आफ्नो ""बिग फन्ड"" मार्फत यो खाडल पुर्ने प्रयास गरिरहेको छ।
तर उसले यस क्षेत्रमा आफ्नो पकड पनि बलियो बनाएको छ। झाओ वेइङ्को गत मार्चमा चीनमा भ्रष्टाचारको आरोप लाग्ने पछिल्लो नविनतम प्रविधिका ठूला उद्यमी बने।
त्यसले नयाँ क्षेत्रमा थप डर र अनिश्चितता उत्पन्न हुनसक्छ।
""झाओको गिरफ्तारी  राज्यको स्वामित्व भएका अन्य कम्पनीका लागि राज्यको पैसामा गडबड नगर भन्ने सन्देश पनि हो"" शेफरले भनिन्।
त्यो सन्देशले ""अब काममा लाग्ने समय हो"" भन्न खोजेको उनको बुझाइ छ।
",११ जुन २०२३
https://www.bbc.com/nepali/articles/crgzx38384do,च्याटजीपीटी आएपछि बिङ र बार्डको चर्चा: एआईले इन्टरनेट सर्चमा कस्तो प्रभाव पार्ला,"गुगल र माइक्रोसफ्टले आफ्ना सर्च इन्जिनमा आर्टिफिशल इन्टेलिजन्स ‘एआई’ राख्न लागेको घोषणा गरेसँगै हामीले अनलाइन माध्यममा सूचना खोज्ने र पाउने तरिकामा क्रान्ति आउन सक्ने ठानिएको छ।
तिनले कसरी काम गर्छन् र हाम्रो जीवनमा कस्तो भिन्नता ल्याउन सक्छन् भनेर हामीले सबैभन्दा उपयुक्त  ठानिएको स्रोतलाई प्रश्न गर्‍यौँ। अर्थात् एआई च्याटबटलाई।
“एआईले यसअघिबाटै खोजी गर्ने तरिका परिवर्तन गरिरहेकै छ र भविष्यमा पनि गरिरहनेछ,” बहुचर्चित च्याटजीपीटी (ChatGPT) ले बीबीसीलाई उत्तर दियो।
यो च्याटबटका लागि प्रयोग गरिएको सफ्टवेअरको एउटा संस्करणले अब छिट्टै माइक्रोसफ्टको 'बिङ' सर्च इन्जिनका लागि काम गर्नेछ। इन्टरनेट खोजीमा गुगलको वर्चस्व तोडेर अगाडि आउन आफूलाई चुनौती रहेको च्याटजीपीटी आफैँ स्वीकार गर्छ।
“गुगल सबैभन्दा व्यापक प्रयोग हुने सर्च इन्जिन हो। अतिसान्दर्भिक र सही नतिजाका लागि यो चिनिएको छ,” आफ्नो प्रतिस्पर्धीबारे च्याटजीपीटी भन्छ।
“मेरो तालिमको तथ्याङ्क (२०२१) का अनुसार गुगल सबैभन्दा लोकप्रिय सर्च इन्जिन हो।”
अहिले च्याटजीपीटीले सन् २०२१ र त्यसभन्दा अघि इन्टरनेटमा राखिएका विवरणहरूका आधारमा मात्रै आफ्नो जबाफ दिने गरेको बताउँछ।
यसको एआई प्रविधिको परिस्कृत संस्करणले प्रतिस्पर्धीमाझ च्याटजीपीटीलाई सशक्त बनाउने माइक्रोसफ्टको आशा छ।
हामीले यो प्रविधिलाई क्रान्तिको रूपमा हेरिनुका कारणबारे केही विज्ञहरूसँग पनि कुरा गरेका छौँ।
च्याटजीपीटी बन्यो 'भाइरल हिट'
सुरु भएको केही सातामै च्याटजीपीटीका प्रयोगकर्ताको सङ्ख्या १० करोड नाघिसकेको छ।
“यो भाइरल हुनुको एउटा कारण के पनि हो भने जोसुकैले पनि वेब ब्राउजरबाट एआईको अनुभव गर्न पाउने भए। हामीले यससँग कुरा गर्छौँ र उसले पनि हामीसँग कुरा गर्छ,” अक्सफर्ड विश्वविद्यालयस्थित कम्प्युटर विज्ञानका प्राध्यापक माइकल वुल्ड्रिज च्याटजीपीटीबारे भन्छन्।
मानिसहरूले लेखेर सोध्ने प्रश्नको उत्तर दिने प्राकृतिक शैली, भाषण, कोडहरू, गीत र निबन्धहरू तयार गरिदिने क्षमताका कारण यसले प्रयोगकर्ताहरूलाई मोहित बनाएको छ।
लिङ्कहरू मात्रै नभएर विस्तारपूर्वक उत्तर दिने यसको क्षमताका कारण कतिपयले यसलाई ‘गुगल किलर’ को  सङ्ज्ञा दिएका छन्। उनीहरूले च्याटजीपीटीले गुगललाई छायामा पारिदिन सक्ने ठानेका छन्।
माइक्रोसफ्टको ‘बिङ’ सर्च इन्जिनले आफ्नो प्रविधिमा क्रान्ति ल्याउन लागेको कुराले चुनौती महसुस गर्दै गुगलले पनि आफ्नो आर्टिफिशल इन्टेलिजन्समा परिस्कार गर्ने गर्ने घोषणा गरेको छ।
अनलाइन खोजीको सबैभन्दा विशाल कम्पनी गुगलका अनुसार च्याटजीपीटीसँग प्रतिस्पर्धा गर्न ‘बार्ड’ नामक च्याटबटको परीक्षण भइरहेको जनाएको छ।
आर्टिफिसिशल इन्टेलिजन्स के हो?  च्याटबटले कसरी काम गर्छ?
हामीले एआई सहयोगीमार्फत् च्याटजीपीटीलाई च्याटबट के हो भनेर सोध्यौँ।
“प्रयोगकर्ता र च्याटबटबीच हुने कुराकानी मौलिक भाषाको शैलीमा आधारित हुन्छ,” उसले भन्यो।
सर्च इन्जिनमा समायोजन भइसकेपछि तिनले अनलाइनमा उत्तर खोज्दा हामीलाई फरकफरक तरिकाबाट नजिता दिन्छन्।
“वेबसाइटहरूको सूची दिनुको सट्टा एउटा यान्त्रिक प्रणालीले उक्त वेबसाइटभित्रै पुगेर त्यहाँ भएका सामग्रीको सारांश हामीलाई दिन्छ,” जुरिच विश्वविद्यालयका सहप्राध्यापक बेथ सिङ्लरले भनिन्।
“यो अरू कसैले पढेर तपाईँलाई सुनाए जस्तै हो।”
एआई मशीनले सिक्ने प्रणालीका कारण च्याटबटहरूले त्यसो गर्न सकेका हुन्।
एआई प्रविधिले कम्प्युटरलाई आफ्नो पहुँचमा रहेका सूचनाहरूका आधारमा सिक्न, सोच्न र त्यसै‍अनुरूप काम गर्न सक्षम बनाउँछ।
यसले आफ्नो गल्तीबाट “सिक्ने” र अर्को पटक त्यही काम गर्दा त्यसमा परिवर्तन ल्याउने गर्छ।
एआई च्याटबटहरू विशेषतः प्रश्नको उत्तर दिन र सूचना खोज्नका लागि तयार गरिएका हुन्छन्।
गुगलको बार्ड र माइक्रोसफ्टको च्याटजीपीटी दुवै भाषाको बृहत् नमुनाहरूमा आधारित छन् जसले 'कम्प्युटर मस्तिष्क’मा रहेको 'आर्किटेक्चर'को नक्कल गर्छन्।
भाषाका नमुनालाई इन्टरनेटबाट सूचना दिइन्छ र कसरी शब्दमा तत्कालै उत्तर दिने भनेर सिकाइन्छ।
“उनीहरूसँग भाषाहरूको ठूलो भण्डार हुन्छ र उनीहरूले शब्दहरूबीचको सम्बन्ध बनाउने प्रयास गर्छन्। उनीहरूले हाम्रो प्रश्नका आधारमा अर्को शब्द के हुनसक्छ भनेर बुझ्ने प्रयास गर्छन्,” सिङ्लर भन्छिन्।
बिङ र बार्ड च्याटबटले के गर्न सक्छन्?
“अब वेब सर्च धेरै ज्ञान भएको मानिससँग कुराकानी गरे जस्तो हुनेवाला छ। कहिलेकाहीँ यसले सही नतिजा नदिन पनि सक्छ,” प्राध्यापक बुल्ड्रिज भन्छन्।
एआईको प्रयोगबाट परिस्कृत बिङ र गुगलका सर्च इन्जिनहरू अझैसम्म सर्वसाधारणका लागि उपलब्ध भइसकेका छैनन्।
गुगलले बार्ड र माइक्रोसफ्टले नयाँ बिङ सुरु गर्ने तर्खर गर्दैगर्दा हामी सन् २०२१ सम्मका सूचनामा आधारित च्याटजीपीटी मात्रै सर्वसाधारणको पहुँचमा छ।
एआईजडित नयाँ बिङ प्रयोग गर्न चाहने व्यक्तिहरू 'वेटिङ लिस्ट' मा बसेर पालो पर्खिन सक्छन्।
बिङको एआईले खोजीका नतिजा मात्रै नदिएर आफ्नो च्याटबट विन्डोबाट खोजी नतिजाहरूको संश्लेषण गर्दै अप्ठ्यारा प्रश्नहरूको पनि उत्तर दिन सक्ने ठानिएको छ।
माइक्रोसफ्टका अनुसार प्रयोगकर्ताहरू च्याटबक्सको प्रयोग गरेर विङसँग अन्तर्क्रिया गर्न सक्छन्।
कम्पनीका प्रमुख सत्य नडेला यसले अनलाइन सर्च र धेरै अरू सफ्टवेअरसँग हुने अन्तर्क्रियामा परिवर्तन ल्याउने बताउँछन्।
“यो प्रविधिले हामीले थाहा पाएका हरेक सफ्टवेअरको श्रेणीमा आमूल परिवर्तन ल्याउँछ,” उनले भने।
बिङ र बार्ड कति फरक हुन्छन् भन्ने अझै स्पष्ट भइसकेको छैन।
गुगलले एआईको सहयोगमा अक्षर र अन्य सामग्री आफ्नो खोजी नतिजामा छिट्टै उपलब्ध गराउने बताएको छ।
“उनीहरूले ग्राहकसँग सहकार्य गरेर केकको नमुना तयार गर्न स्थानीय बेकरलाई सहयोग वा खेलौना बनाउने मानिसलाई नयाँ रचनामा सहयोग गर्न सक्छन्,” गुगलका कार्यकारी प्रभाकर राघवनले हालै कम्पनीमा दिएको एउटा प्रस्तुतिका भनेका थिए।
बार्ड सञ्चालन गर्ने घोषणा गर्दै गुगलको माउकम्पनी अल्फाबेटका प्रमुख कार्यकारी सुन्दर पिचाईले आफ्नो च्याटबटले अप्ठ्यारा जिज्ञासाहरूको पनि उत्तर दिन सक्षम हुने बताए।
उनका अनुसार गितार र पियानोमध्ये कुन सिक्न सहज हुन्छ भन्ने जस्ता प्रश्नको पनि उत्तर दिन सक्छ।
एआईलाई कसले नैतिकता र मान्यता सिकाउँछ?
प्राध्यापक सिङ्लरले सुरुदेखि नै च्याटजीपीटीको अध्ययन गरिरहेकी छन्। एआई र रोबटिक्सको प्रभाव उनको रुचिका विषय हुन्।
“कसैले च्याटजीपीटीलाई डोनल्ड ट्रम्पको प्रशंसामा कविता लेख्न अनुरोध गरेको र यसले अस्वीकार गरेको देखेँ। तर बाइडनको प्रशंसामा लेख्न भन्दा यसले कविता लेख्यो,” सिङ्लर भन्छिन्।
तर एआईलाई मूल्य मान्यताबारे सिकाउन कति सहज छ त?
“यो हामीलाई पनि धेरै थाहा नभएको कुरा हो। किनभने यी ठूला प्रविधि कम्पनीको बन्द कोठाभित्र बनाइएका हुन्छन्। मेरो विचारमा पनि यो वास्तवमै चिन्ताको विषय हो,” प्राध्यापक वुल्ड्रिज भन्छन्।
उनी अनुपयुक्त सामग्री स्वतः छानिने प्रविधि पनि विकास गर्न जरुरी रहेको ठान्छन्।
प्रतिस्पर्धामा कसले मार्ला बाजी?
एआईको प्रतिस्पर्धामा गुगल र माइक्रोसफ्ट मात्रै हैन, अरू कम्पनीहरू पनि छन्।
चीनमा सर्च इन्जिनको राजा भनेर चिनिने 'बाइडू'ले पनि च्याटजीपीटीजस्तै ‘अर्नी बट’को परीक्षण मार्चमा सक्ने बताइएको छ।
“सर्वसाधारणका लागि आप्नो उत्पादन उपलब्ध गराउने मामलामा माइक्रोसफ्ट एक वर्ष अगाडि भएको छ,” प्राध्यापक वुल्ड्रिचले भन्छन्।
दश करोड प्रयोगकर्ताहरूबाट आएका जिज्ञासाका कारण च्याटजीपीटीले थप राम्रोसँग काम गर्न सिकेको छ।
“उनीहरूको अभिलेखमा दशौँ लाख अन्तर्क्रियाहरू छन्। मानिसहरूले कसरी प्रयोग गर्न खोज्छन् र त्यसबाट के खोज्छन् भन्ने पनि बुझेको छ। उनीहरूले त्यो अनुभव अब आफ्नो उत्पादनमा धमाधम लागु गर्दै छन्,” वुल्ड्रिच भन्छन्।
तर सिङ्लरका बुझाइमा गुगलसँग पनि केही सबल पक्षहरू छन्।
“वेब सर्च गर्ने मामिलामा हामी गुगलसँग अभ्यस्त भइसकेका छौँ। हामीले गुगललाई क्रियाको रूपमा पनि बुझ्छौँ। म यसलाई गुगल गर्छु भन्छौँ। त्यस कारण पनि यो प्रतिस्पर्धा रोचक हुनेवाला छ,” उनी भन्छिन्।
तर एआईबाट गरिने खोजीका लागि प्रयोग हुने प्रविधि सस्तो छैन।
“हरेक पटक हामीले च्याटबटसँग कुराकानी गर्दा त्यसको पछाडि निकै शक्तिशाली कम्प्युटर हुन्छ जसले तपाईँका लागि मात्रै काम गरिरहेको हुन्छ,”  प्राध्यापक वुल्ड्रिच भन्छन्।
उनी भविष्यमा दुई प्रकारका वेब सर्च हुने ठान्छन्।
“हामीले पैसा तिरेर एआईबाट हुने प्रीमिअम सर्चमा पहुँच पाउन सक्ने र अहिलेको जस्तो विज्ञापनमा निर्भर हुने निःशुल्क सर्चमा पहुँच पाउन सक्ने हुनसक्छ।”
",१० फेब्रुवरी २०२३
https://www.bikashnews.com/2023/04/25/405311.html,प्रविधीको सदुपयोग गर्नसके आर्थिक विकासमा धेरै योगदान पुग्छ,"सञ्चार तथा सुचना प्रविधी दिवस क्षेत्रका लागि एउटा महत्त्वपूर्ण दिन हो, आइसिटी डे अर्थात मे २ । क्यान महासंघको अगुवाइमा विगत १० वर्षदेखि सुचना प्रविधी कार्यक्रमका साथ आइसिटी डे मनाउने गरिएको छ।
यसलाई सरकारी तवरले पनि व्यापक ढंगले मनाउन थालिएको छ। जुन एउटा स्वागतयोग्य कुरा हो । नेपालमा पहिलोपटक कम्प्युटर मे महिनाको पहिलो हप्तामा भित्रिएको तथा क्यान महासंघको स्थापना पनि मे महिनाको पहिलो हप्तामा नै भएको हुँदा मे २ लाई राष्ट्रिय सञ्चार तथा सुचना प्रविधी दिवसका रूपमा मनाइँदै आएको छ । मे २ लाई आइसिटी डेका रूपमा मनाइने भए तापनि आज २४ अप्रिलदेखि नै आइसिटी सप्ताह सुरु भइसकेको छ ।
यो सप्ताहभरि नै आइसिटी सम्बद्ध संघसंस्थाले सञ्चार तथा सुचना प्रविधी जनचेतनामूलक सम्बन्धि कार्यक्रम सञ्चालन गर्दै आएका छन् ।
जुन मे २ का दिन व्यापक र भव्यताका साथ सम्पन्न हुँदै छ। यो दिनलाई अझ व्यापक बनाउन सम्मेलन, प्रभातफेरी लगायतका कार्यक्रम गरी राष्ट्रिय अन्तर्राष्ट्रियस्तरको बनाउने पहल भइरहेका छन् । राजधानीमा मात्रै होइन क्यान महासंघका प्रदेश/जिल्ला शाखाको समन्वयमा विभिन्न प्रदेश/जिल्लामा पनि ‘आइसिटी डेु सम्बन्धी जनचेतनामूलक कार्यक्रमहरु हुनेछन् ।
सञ्चार तथा सुचना प्रविधी दिवसको विकास र महत्व
प्रविधिको तीव्रता विकासले सिंगो विश्व जगत अहिले हातको औँलामा सीमित बन्न पुगेको अवस्थामा विश्वमा आएको प्राविधिक क्रान्तिसँगै नेपालमा पनि प्रविधिले ठुलो फड्को मारेको देखिन्छ ।
विगतमा भालेको डाकोसँगै उठ्ने नेपाली समुदाय अहिले ‘अलार्म’ को सहायतामा उठछन् । दिनभर स्मार्टफोन, आइफोन, ल्यापटप/कम्प्युटर, ट्याब्लेट, फ्याब्लेटमा अभ्यस्त हुन्छन् । योसँगै सामाजिक सञ्जाल टिकटक, यूट्यूब, फेसबुक, भाइबर, ट्विटर, ह्वाट्सअप, लिंक्डइन, इमेल र इन्टरनेटमा व्यस्त हुन्छौँ । कुनै गेम खेल्नुपर्यो भने स्मार्ट एप्सको सहायता लिन्छौँ, तिथिमिति हेर्नुपर्यो अथवा कन्भर्ट गर्नुपर्यो भने एप्सकै सहायता लिन्छौँ । एकै क्लिकमा विश्वभरका भौगोलिक परिवेश र गतिविधि बुझ्न सक्छौँ ।
पछिल्लो समय अनलाइन सपिङ त सामान्य नै बनेको छ । त्यतिबेला लामो एन्टेना राखेर हेर्नुपर्ने टिभी अहिले डिजिटलमय बन्न पुगेको छ । अहिले अनलाइन बैंकिङ, अनलाइन टिकेटिङ, अनलाइन जब, अनलाइन मार्केटिङ, सोसियल मिडिया मार्केटिङ, अनलाइन एजुकेसन,अनलाइन हेल्थ लगायतको सुविधा भित्रिएको छ ।
प्रविधि केन्द्रित उत्पादनको त कुरा गरी साध्य छैन । अहिले एउटा स्मार्टफोनभित्र अनेक फाइदा लुकेका हुन्छन् । स्मार्टवाचबाट मुटुको धड्कन र प्रेसर जाँच्न सकिन्छ । फोटो खिच्न क्यामेराको जरुरी छैन । आँखामा लगाइएको चस्माबाटै फोटो खिच्न मिल्छ । ड्राइभरबिना कार गुड्छ । घडीबाटै फोन गर्न मिल्छ । रोबोटबाट चमत्कारी कामहरू गर्न सकिन्छ । यसरी सूचना प्रविधि क्षेत्रले आमजनमानसको आधारभूत आवश्यकताका रूपमा विशेष भूमिका खेलिरहेको अवस्थामा यस राष्ट्रिय सञ्चार तथा सुचना प्रविधी दिवसको महत्त्व अझ बढी हुनेछ भन्ने हामीलाई लागेको छ ।
सञ्चार तथा सुचना प्रविधीको आर्थिक विकासमा योगदान
हुन त एक दिन दिवस मनाउँदैमा मुलुकमा प्रविधि क्षेत्रको कायापलट नै हुने होइन, तर समग्र प्रविधि क्षेत्रको विकास र मुलुकको समृद्धिका लागि यो एउटा कोसेढुंगा बन्ने कुरामा भने कुनै सन्देह छैन ।
यी र यस्ता कार्यक्रमले नै जनचेतना अभिवृद्धि तथा सर्वसाधारणको पहुचँ र विस्तारमा टेवा पुग्दछ । मुलुक समृद्धिको महत्त्वपूर्ण मेरुदण्ड बन्न पुगेको प्रविधि क्षेत्रलाई हरेक कोण र तवरबाट प्राथमिकताका साथ सदुपयोग गर्नसके आर्थिक विकासमा अझ धेरै योगदान पुर्याउने पक्का छ ।
नेपाल कृषिप्रधान देश भए पनि पछिल्लो समय मुलुकको समग्र अर्थतन्त्रमा प्रविधि क्षेत्रको योगदान कृषि क्षेत्रको भन्दा प्रशंसायोग्य छ। जब कुनै क्षेत्रले मुलुकको अर्थतन्त्रमा दरिलो टेवा दिन्छ भने त्यसलाई सरकारले प्राथमिकतामा राखेर प्रोत्साहन गर्ने कि नगर्ने ?
यो जल्दोबल्दो विषय हो । प्रविधि क्षेत्र अहिले जुन तहमा पुगेको छ त्यो निजी क्षेत्रको पहल र बलबुताले अघि बढिरहेको छ भन्दा अत्युक्ति नहोला ।
यसमा सरकारले केही राहत दिने हो भने त्यसले राम्रो मलजलको काम गर्नेछ । आइसिटीको विकास नै मुलुकको विकास हो । अन्तर्राष्ट्रिय परिवेश नियाल्दा पनि यो कुरा घामजत्तिकै छर्ल ङ्ग हुन्छ । हुनतस् नेपालमा पनि यसलाई सबैले स्वीकार नै गरेका छन् । जस्तोसुकै कठिन काम पनि प्रविधिको प्रयोगबाट सहजै सम्पन्न गर्न सक्छौँ । अनलाइन, सोसियल मिडिया र डिजिटलाइजेसनको व्यापकताले मात्र समृद्ध मुलुकको परिकल्पना गर्न सक्छौं । यस्ता क्षेत्रमा अब पछाडि फर्कन मिल्दैन ।
सञ्चार तथा सुचना प्रविधिमा सदुपयोग आवश्यक
हरेक कुरामा जस्तै प्रविधि जगतमा पनि विकाससँग विकृति पनि देखिएका छन् । हरेक कुरामा सकारात्मक र नकारात्मक पाटो हुन्छन् । त्यो प्रयोग गर्ने व्यक्तिमा निर्भर रहने कुरा हुन् । कुन प्रविधि कसरी र केका लागि प्रयोग गर्ने भन्ने बुझेर मात्रै सदुपयोग गर्ने हो भने त्यसको नतिजा दुवै हातमा लड्डु साबित बन्छ ।
तर, प्रविधिको प्रयोगका नाममा दुरुपयोग गर्दा त्यसले आफ्नो मात्रै होइन, अरूको जीवनसमेत बर्बाद बनाइदिन्छ । प्रविधिको दुरुपयोग हुनुमा प्रयोगकर्ता स्वयंको ठूलो दोष देखिने गरेको छ । चेतनाको कमी, ख्यालठट्टा र सजगतामा बेवास्ताले गर्दा पनि प्रविधिको दुरुपयोग भइरहेका छन् । तर, स्मरणीय कुरा के हो भने प्रविधिको विकासका लागि नकारात्मक कुराहरूमा अड्केर बस्नुभन्दा पनि सकारात्मक कुराहरूलाई मनन गर्दै अघि बढ्नुपर्ने देखिन्छ ।
सञ्चार तथा सुचना प्रविधि क्षेत्र
बल्लतल्ल फस्टाउन लागेको सञ्चार तथा सुचना प्रविधि क्षेत्र, नीतिगत समस्या र अस्थिर राजनीतिका कारण खस्किन सक्छ। प्रविधि एउटा मात्रै यस्तो विषय हो जुन जति तीव्र गतिमा विकास हुन सक्यो, त्यति नै त्यस देशका जनताको जीवनस्तर र समग्र मुलुकको समृद्धि र विकास हुन्छ ।
तर, विडम्बना यो कुरा नीतिगत तहमा प्रभावकारी ढंगले लागू हुन सकेको छैन । जसको प्रत्यक्ष असर मुलुकको विकासमा परिरहेको छ, तर यसको अझै हेक्का हुन सकेको छैन । यो कुराले नीतिगत तहमा स्थान पाउन नसक्दा प्रविधि क्षेत्रका दक्ष जनशक्तिहरू धमाधम बिदेसिइरहेका छन् । देशका लागि केही गर्छु भन्नेहरूका लागि समेत वातावरण बन्न सकेको छैन । लगानीको प्रत्याभूति दिन सकेको छैन, यो भन्दा विडम्बना के होला र ?
कम्प्युटर हार्डवेयर, सफ्टवेयर, कम्युनिकेसन तथा सोसियल मिडियाको भरपूर प्रयोग र सजकता आजको आवश्यकता हो । यसको विकास, विस्तार र प्रवद्र्धन अर्को महत्त्वपूर्ण कुरा हो । यसमा निजी क्षेत्रको पहल र प्रयासलाई सरकारले हातेमालो गर्न जरुरी छ। अर्को महत्त्वपूर्ण कुरा के पनि हो भने यस क्षेत्रमा आवद्ध दक्ष, अर्धदक्ष जनशक्ति तथा व्यवसायीहरूले अरूको मुख ताक्नेभन्दा पनि सरोकारवाला निकायहरूसँग सहकार्य र समन्वय गरी एकजुट भएर अघि बढ्न आवश्यक छ ।
विद्यालय तहदेखि नै विधार्थीहरुलाई सञ्चार तथा सुचना प्रविधीको आधारभूत ज्ञान, यसको पहुँच तथा असर, सञ्चार तथा सूचना प्रविधिका फाइदाहरू, यसको दुरुपयोगका सम्भावना तथा जोखिमहरूका साथै साइबर सुरक्षाका विषयमा सीप र शिक्षा प्रदान गर्नु अत्यावश्यक छ ।
(लेखक कम्प्युटर एसोसिएशन नेपाल महासंघका महासचिव हुन् । )
",२०८० वैशाख १२
https://www.bikashnews.com/2023/06/15/417847.html,आइआईएमएसमा टेलर्स युनिभर्सिटीको सूचना प्रविधि शिक्षा,"काठमाडौं । पछिल्लो समय सूचना प्रविधि शिक्षामा विद्यार्थीको आकर्षण बढ्दै गएको छ । सोही अनुसार नेपाली कलेजहरुले पनि विभिन्न विश्वविद्यालयहरुको कार्यक्रमलाई लिएर सूचना प्रविधि शिक्षालाई प्राथमिकताका साथ अगाडि बढाएका छन् ।
शिक्षा क्षेत्रको खुला विश्वमा नेपाल पनि प्रवेश गरेको छ । दर्जनौं नेपाली कलेजहरुले विश्वका प्रतिष्ठित कलेजहरुको आधुनिक शैक्षिक कार्यक्रमलाई नेपालमा सञ्चालन गरिरहेका छन् । काठमाडौंको कमलपोखरीमा रहेको आइआइएमएस कलेजले विश्वका उत्कृष्ट विश्वविद्यालयहरुको सूचीमा रहेको मलेसियाको टेलर्स विश्वविद्यालयबाट सम्बन्धन लिएर स्नातक तहमा कम्प्युटर विज्ञान (बिसिएस) सञ्चालन गरेको छ ।
पूर्व निर्धारित निश्चित शैक्षिक क्यालेन्डरमा अध्ययन गरेर प्रमाणपत्र लिन सकिने विशिष्ट विशेषताको अभ्यास भएको टेलर्स विश्वविद्यालय शैक्षिक कार्यक्रम बिसिएस सूचना प्रविधि शिक्षामा नेपालकै उत्कृष्ट रहेको आइआइएमएसका बिसिएस कार्यक्रमका प्रमुख रविन थापा बताउँछन् । व्यक्तित्व, व्यावसायिकता विकास र स्वरोजगारको विकासको निमित्त विद्यार्थीहरुले बिसिएसको अध्ययन गर्ने उनको भनाइ छ ।
कलेजले सञ्चालन गर्ने बिसिएस कार्यक्रम अन्तर्गत डाटा साइन्स, आर्टिफिसिएल इन्टेलिजेन्स, मोबाइल कम्प्युटिङ र साइबर सेक्युरिटी जस्ता महत्वपूर्ण विधाहरु समावेश रहेका छन् । जुन आधुनिक सूचना प्रविधिको दुनियाँमा अति आवश्यक र महत्वपूर्ण रहेका छन् । बिसिएस विषय अन्तर्राष्ट्रिय स्तरको विषय भएकाले स्नातक तहको अध्ययन गरिसकेपछि विद्यार्थीहरुले थप डिग्रीको लागि विश्वका जुनसुकै विश्वविद्यालयमा समेत गएर अध्ययन गर्नसक्ने अवस्था रहने कार्यक्रम प्रमुख थापाको भनाइ छ ।
विद्यार्थी बिसिएस कार्यत्रममा भर्ना भएपछि त्यसको साढे तिन वर्षमा सो तहको कार्यक्रम अध्ययन गरेर सक्न सक्छन् तर, स्नातक तहको सूचना प्रविधिक सम्बन्धी कार्यक्रम ४ वर्षको हुनुपर्ने त्रिभुवन विश्वविद्यालयको मान्यता रहेको हुँदा आइआइएमएसले बिसिएसलाई चारवर्षे शैक्षिक क्यालेन्डरमा सञ्चालन गर्ने गरेको छ ।
सामान्यतया विश्वका धेरै विश्वविद्यालयहरुले छ महिनाको समयलाई एक सेमेस्टको रुपमा तालिका निर्धारण गरेका हुन्छन् तर, टेलर्स विश्वविद्यालयले भने प्रत्येक ४ महिना बराबर एक सेमेस्टर बनाएर शैक्षिक क्यालेन्डर निर्माण गरेको छ । यसोगर्दा निरन्तर पढाइ हुने र बीचमा समय ग्याप नहुने कार्यक्रम प्रमुख थापा बताउँछन् । नतिजा पनि चाँडै आउने र विद्यार्थीहरुले पनि आफूलाई सिकाइमा सोहीअनुसार एडप्ट गर्ने उनको भनाइ छ ।
आइआइएमएसका बिसिएस कार्यक्रमका प्रमुख रविन थापा
‘पहिलो वर्षमा विद्यार्थीले पढाइको फाउन्डेसन तयार गर्ने तहको विषयहरु पढ्छन्, दोस्रो वर्षमा उनीहरुलाई इच्छा लागेको विषय लिएर पढ्छन्, तेस्रो वर्षमा विद्यार्थीहरुले आफूले सिकेको विषयमा आधारित रहेर प्रोजेक्टको विकास गर्छन् र चौथो वर्षमा विद्यार्थीहरुले इन्टर्नसिप पनि गर्नुपर्ने हुन्छ भने प्रोजेक्ट पनि तयार गर्नुपर्ने हुन्छ’, बिसिएस अध्ययनको विषयमा कार्यक्रम प्रमुख थापाले भने ।
विद्यार्थीहरुले रेगुलर विषयको अलावा आफ्नो इच्छाअनुसारको थप ५ वटा इलेक्टिभ विषय पनि पढ्न पाउने सुविधा विश्वविद्यालयले दिएको छ । सामान्यतया धेरै विश्वविद्यालयहरुले रेगुलर शैक्षिक कार्यक्रम भन्दा अन्य थप कार्यक्रम सञ्चालन गरेका हुँदैनन् ।
टेलर्स विश्वविद्यालयको पाठ्यक्रममा विद्यार्थीसँग नै समझदारी (असाइन्मेन्ट) गरेर अध्यापन गराइने विषयलाई महत्व दिइएको हुन्छ । विद्यार्थीसँग गरेको असाइन्मेन्टकै आधारमा विद्यार्थीको ग्रेड निर्धारण हुन्छ । विद्यार्थीले आँफूले लिएको असाइन्मेन्टमा कसरी काम गरिरहेको छ भन्ने विषयलाई सम्बन्धित संकायले सहयोग र सहजिकरण गर्ने काम गर्छ । विद्यार्थीले आफ्नै प्रोजेक्ट कसरी सम्पन्न गर्न सक्यो भन्ने विषयमा उसैले एउटा जर्नल पनि लेख्नुपर्ने हुन्छ ।
७० प्रतिशत प्रयोगात्मक विधिबाट वा असाइन्मेन्टबाट नै अध्यापन गराइने र ३० प्रतिशत मात्रै फाइनल परीक्षा हुने कार्यक्रम प्रमुख थापाको बताउँछन् । सो परीक्षामा पनि प्रश्न उत्तर विधि अपनाउने भन्दा विशिष्ट प्रकारको घट्नामा आधारित रहेर हुने उनको भनाइ छ ।
आइआइएमएसमा बिसिए अध्ययनको लागि विश्वविद्यालयको शैक्षिक क्यालेन्डरअनुसार वर्षको तीनपटक सेप्टेम्बर, जनवरी र मे महिनामा भर्ना खुल्छ । टेलर्सको विद्यार्थी भर्ना लिने समय सँधै नै निश्चित गरिएको समयभित्र नै हुन्छ । तर, विद्यार्थीको हकमा कक्षा १२ उत्तिर्ण भैसकेको तर, सर्टिफिकेट हातमा परिनसकेको आधारमा पनि भर्ना हुनसक्ने अभ्यास गरिएको कार्यक्रम थापाले बताए ।
टेलर्सले कलेजमा अध्यापन गराउने शिक्षकहरुको सम्बन्धमा पनि छनोटमा विशेष नीति अपनाएको कलेजकी अहना श्रेष्ठ बताउँछिन् । कलेजले अध्यापनको लागि नियुक्ति गर्ने शिक्षकहरुले अनिवार्य रुपमा सो विषयमा स्नातकोत्तर तह उत्तिर्ण गरेको हुनुपर्ने र नियुक्तिको प्रकृयामा पनि विश्वविद्यालयले एप्रुभ गर्नुपर्ने उनको भनाइ छ ।
बिसिएसका विधाहरुको विशेषता बिसिएस डाटा साइन्स पछिल्लो समयमा विश्वव्यापी रुपमा नै विकास भएका उत्पादन, उद्योग, व्यवसाय र सेवा क्षेत्रहरु सूचना प्रविधिमा आधारित भएर विकास भैरहेका छन् । आइआइएमएसका बिसिए कार्यक्रम प्रमुख थापाका अनुसार ती सबै क्षेत्रको विकास नै डाटा प्रशोधनको आधारमा भइरहेको छ । ‘कुनैपनि एउटा कम्पनी अर्कोभन्दा राम्रो किन हुन्छ भनेर मूल्यांकन गर्ने हो भने सफल राम्रो भएको कम्पनीसँग डाटा हुन्छ भने त्यस डाटालाई कसरी प्रशोधन गर्ने, वास्तविक डाटालाई उद्यम विकासको लागि कसरी प्रयोग गर्ने भन्ने विषयमा ज्ञान हासिल गरेको हुन्छ’, प्रमुख थापाले भने । समाज तथा बजारमा जे जति विषयहरु हुन्छन् ती सबैसँग डाटा रहेका हुन्छन् । अहिलेको सामाजिक सञ्जालको युगमा मानिसहरुको आंकाक्षा, आवश्यकता र नियमित उसको प्रयोगको विषयमा सामाजिक सञ्जालबाट डाटा लिएर प्रयोग गर्न सकिने उनको भनाइ छ ।
उद्योग तथा कम्पनीहरुले कुनै नयाँ उत्पादन गर्नपर्यो, बजारमा जाँदा सम्बन्धित उत्पादतनको विषयमा उपभोक्ताहरुको धारणा के होला ? जस्ता विषयमा डेमो इन्भार्मेन्टमा डाटाहरुको प्रक्षेपण गरेर बुझ्न सकिने प्रमुख थापा बताउँछन् । ‘डाटाहरुबाट नै वृद्धिको अवस्था र प्रवृत्तिको अवस्था बुझ्न सकिन्छ’, उनले भने ।
नेपालमा धेरै डाटाहरुलाई व्यावसायिक क्षेत्रले डाटाको प्रयोग तथा प्रशोधन कम गर्ने गरेको पाइन्छ । तर, विकसित मुलुकहरुका ठूला व्यावसायिक क्षेत्रहरुले भने डाटाको अधिक प्रयोग गर्ने गरेका हुन्छन् । जुन उद्योग वा व्यसायले डाटाको प्रयोग गर्ने गर्छ त्यहाँ डाटा इन्जिनियरको आवश्यकता हुने कार्यक्रम प्रमुख थापा बताउँछन् ।
बिसिएस मोबाइल कम्प्युटिङ अहिलेको समयमा अधिकांश मानिसहरुले मोबाइल डिभाइसको प्रयोग गर्ने गर्छन् । सूचना आदान प्रदान, कतिपय कामदेखि लिएर मोबाइल मानिसको जीवनको अभिन्न अंग बनेको छ । आइआइएमसका मोबाइल कम्प्युटिङ विषयका मोड्युलेटर सुवित तिमल्सिनाका अनुसार बिसिएस अन्तर्गतको मोबाइल कम्प्युटिङ विषयमा विद्यार्थीहरुले मोबाइल एप्लिकेसन निर्माण गर्ने, आर्किटेक्चर सिक्ने र प्रकृया सिक्ने गर्छन ।
आइआइएमसका मोबाइल कम्प्युटिङ विषयका मोड्युलेटर सुवित तिमल्सिना
तिमल्सिनाका अनुसार टेलर्स विश्वविद्यालय १/२ वर्षमा मोबाइल कम्प्युटिङ कोर्षलाई अपडेट गर्ने काम गर्छ र विद्यार्थीहरुलाई वास्तविक जीवनमा प्रयोग हुने गरी सिकाउने काम गरिन्छ । विद्यार्थीहरुलाई पढिसकेपछि बजारमा गएर प्रयोगमा ल्याउन सक्ने गरी सिकाउने गरिएको उनी बताउँछन् ।
‘मोबाइल एप्लिकेसनहरु कसरी बनाइन्छ भन्ने विषयमा आधारित रहेर कोर्षले एक–एक वटा एप्लिकेसको विषयमा भन्दा पनि पूरै मोबाइलको विषयमा पढाउने काम गरिन्छ’, उनले भने । मोबाइल कम्प्युटिङ पढ्दा विद्यार्थीहरुले पहिलो वर्षमा आधारभूत विषयमा जान्ने देखि लिएर अन्त्यमा पुग्दासम्म उसले एप्लिकेस निर्माण गर्नेदेखि आइओएस विकास देखि एन्ड्रोइडको कोटलिङ सम्मका विषयहरु सिक्छन् ।
‘विद्यार्थीहरुले मुख्य गरेर कुन टुल्सहरु अहिले चलिरहेको छ, माग भइरहेको टुल्स के छ, अहिले धेरै माग भएको ल्याङ्वेज कोट्लिङ पनि सिक्छन्’, तिमल्सिनाले भने, ‘मुख्य भनेको विद्यार्थीहरुले कन्सेप्ट र एप्लाईको विषयमा सिक्छन् । बिसिएस मोबाइल कम्प्युटिङ अध्ययन गरेर सकिँदा विद्यार्थीहरुले सोही क्षेत्रमा आफ्नो करिअर निर्माण गर्न सक्ने बताए ।
बिसिएस साइबर सेक्युरिटी
आइआइएमस कलेजका साइबर सेक्युरिटी मोड्युलेटर अपूर्व नेपाल
आइआइएमएस कलेजका साइबर सेक्युरिटी सम्बन्धी शिक्षक अपूर्व नेपालका अनुसार साइबर सेक्युरिटी विषय खासगरी ह्याकिङलाई टार्गेट गरेर अध्ययन गरिन्छ । विद्यार्थीलाई साइबर सेक्युरिटीको विषयमा इथिकल रुपमा विकास गर्ने काम गरिन्छ ।
‘साइबर सेक्युरिटी विषय भनेको सामान्यतया आज भोलि भइरहेको ह्याकिङलाई टार्गेट गरेर बनाइएको हो, ह्याकरहरु ब्याड र गुड गरेर दुई प्रकारका हुन्छन्, ब्याड भन्नाले ह्याकरहरुलाई बुझिन्छ भने गुडहरुले बचाउने तर्फ काम गर्छन्’, नेपालले भने ।
समुदायबाट कसैको डाटा लिक हुन र दुरुपयोग हुनबाट कसरी जोगाउने भनेर सो विषयमा अध्ययन गरिने उनको भनाइ छ । ‘विद्यार्थीहरुले कलेजमा युनिभर्सिटीले तोकिदिएको विषय अध्ययन गर्छन, तर सर्टिफिकेसन नभइकन मार्केटमा भ्यालुएसन तुलनात्मक रुपमा कम हुन्छ’, उनी भन्छन्, ‘त्यसैले सर्टिफिकेसनलाई प्रवद्र्धन गर्ने इसी काउन्सिल र आइ शाखाहरुजस्ताले दिएको सर्टिफिकेट लिनुपर्ने हुन्छ ।’
बिसिएस लेबलको अध्ययन गरिसकेपछि र अन्तर्राष्ट्रिय सर्टिफिकेट प्राप्त गरिसकेपछि विद्यार्थीको लागि विश्व बजारमा नै राम्रा अवसरहरु रहेको नेपालको भनाइ छ ।
बिसिएस आर्टिफिसियल इन्टेलिजेन्स (एआइ)
आर्टिफिसियल इन्टेलिसेन्ज विषय पछिल्लो समयमा विश्वभरी नै सबैको ध्यान आकर्षित गरेको विषय हो । आइआइएमएस कलेजकी एआइ कार्यक्रमकी मोड्युलेटर मोनिका रेग्मीले एआइ हजारौं वर्ष पहिले यो विषय दर्शनकै रुपमा विकास भएको भएतापनि पछिल्लो दश वर्षमा विश्व बजारमा तिव्र गतिमा विकास भएको हो ।
पछिल्लो समयमा विकासको हरेक क्षेत्रमा एआइको प्रयोग भएको भन्दै उनले नयाँ जनशक्ति बजारमा जानको लागि बिसिएस कोर्षमा एआइ समावेश गरेर अगाडि बढाइएको बताइन् । एआइ आँफैमा विशाल क्षेत्र भएकाले विद्यार्थीहरुले त्यसभित्र पनि आफ्नो रुचीको क्षेत्र रोजेर अगाडि बढ्ने गरेको उनले बताइन् ।
आइआइएमएस कलेजकी एआइ कार्यक्रमकी मोड्युलेटर मोनिका रेग्मी
‘एआइ पढिसकेपछि डाटा साइन्सतर्फ लाग्ने हो की, रोबोटिक्स तर्फ लाग्ने हो की, नेचुरल ल्याङ्गवेज प्रोसेसिङ गर्ने हो की अथवा मसिन लर्निङतर्फ जाने हो की धेरै विषयहरु छन्’, रेग्मी भन्छिन्, ‘हाम्रो सोचाई के हुन्छ भने भोलि पढिसकेपछि एआइमा काम गर्ने होला भन्ने हुन्छ, तर, त्यसो होइन, हामीले एआइ पढिसकेपछि फरक फिल्डमा गएर काम गर्ने हो ।’ एआइको माध्यमबाट शिक्षा, स्वास्थ्य, उद्योग, व्यवसाय लगायत जुनसुकै क्षेत्रमा पनि काम गर्नको लागि टुल्सको विकास गर्न सकिने उनको भनाइ छ ।
एआइको प्रयोग गरेर दुईतर्फी सञ्चार गरेर विभिन्न प्रकारका समस्या समाधान गर्न एआइले सहयोग गर्ने उनले बताइन । उनका अनुसार बिसिएस एआइ अध्ययन पश्चात विद्यार्थीहरुले आफ्नो रुची अनुसारको क्षेत्रमा काम गर्न सक्छन भने स्नातकोत्तर तहको अध्ययनलाई पनि अगाडि बढाउन सक्छन् । साथै टेलर्सको बिसिएस एआइ कोर्ष पढेको विद्यार्थीलाई विश्वका अन्य मुलुकमा गएर पनि स्नातकोत्तर तहको अध्ययन गर्न सजिलो हुने उनको भनाइ छ ।
विश्वको आधुनिकतासँगै बढ्दो सूचना प्रविधिको क्षेत्रमा बिसिएस सिएसआइटी अध्ययनको महत्व बढ्दै गएको कलेजका प्रोफेसनल अफ वर्कप्लेस तथा सामाजिक इनोभेसन प्रोजेक्टका रोजल जोशी बताउँछन् । जोशीका अनुसार यस्तो प्राविधिक विषय अध्ययन गरेपछि विद्यार्थीहरुले आफूलाई दक्ष बनाउनुका साथै उद्यमी पनि बन्न सक्ने बताएका छन् । टेलर्सको प्राविधिक अध्ययनमा सामाजिक रुपान्तरण, वातावरण लगायतका विषयमा पनि काम गर्ने विषयहरु समावेश भएको उनको भनाइ छ ।
",२०८० जेठ ३२ 
https://bizmandu.com/content/20240421125939.html,"सूचना प्रविधिमा नेपालको प्राविधिक प्रोफाइल उकास्न नास-आइटीको प्रयत्न, १६ देशका प्राविधिक सहभागी","काठमाडौं। विश्व प्राविधिक पावरहाउसको रूपमा नेपालको स्थितिलाई सुदृढ पार्न नेपाल एसोसिएसन फर सफ्टवेयर एन्ड आइटी सेवा कम्पनी (नास-आइटी) ले ‘नेभिगेटिङ ग्रोथ: स्टार्टअप इकोसिस्टम र एशिया प्यासिफिक विस्तारका लागि रणनीतिहरू’ कार्यक्रम गरेको छ।
कार्यक्रममा अन्तर्राष्ट्रिय प्रतिनिधि, सरकारी अधिकारी, निजी क्षेत्रका प्रतिनिधि, शिक्षाविद्सहित सामेल थिए।
नास-आइटीले सोही अवसरमा एशिया प्रशान्त आइसीटी गठबन्धन (एपीआइसीटीए) एक्सको बैठक नेपालमा पहिलो पटक आयोजना गरेको थियो।
बैठकले एशिया प्रशान्त क्षेत्रमा फैलिएका १६ देशको प्रभावशाली प्राविधिक विज्ञलाई सहभागी गराएको थियो। एपीआइसीटीए सदस्य अर्थतन्त्रबीच प्राविधिक आविष्कार र सहयोगलाई प्रोत्साहन गर्न समर्पित क्षेत्रीय संगठन हो। एपीआइसीटीएमा नास-आइटीको प्रमुख सदस्यताले नेपाललाई विश्वव्यापी प्राविधिक मञ्चमा प्रमुख स्थानमा राखेको जनाएको छ।
",२०८१ बैशाख ९
https://beta.gorkhapatraonline.com/open/2021-12-04-52064,सूचना प्रविधि क्षेत्रको सुदृढीकरण,"सुनिलकुमार के.सी.
सूचना प्रविधिको विविध क्षेत्रमा हाल दैनिक जसो नयाँ नयाँ प्रविधिको विकास तथा प्रयोग हुँदै आइरहेको देखिन्छ । नेपालमा समेत यस्ता प्रविधिको प्रयोगमा निरन्तर वृद्धि हुँदै गइरहेकोले नवीनतम प्रविधिको विकास तथा प्रयोगबाट प्राप्‍त हुन जाने अवसरमार्फत उचित लाभ उठाउन यस क्षेत्रको आवश्यक प्रवद्र्धन तथा नियमन जरुरी छ । जनतालाई सरल, सहज, सुलभ तथा प्रभावकारी सेवा विद्युतीय माध्यमबाट उपलब्ध गराई सरकारी निकायमा देखिएको लाइनलाई अनलाइनमा परिणत गर्न, सेवा प्रवाह गर्न लाग्दै आएको खर्चमा कमी ल्याउन एवं राजस्‍वको दायरा वृद्धिसमेतमा टेवा पु¥याउन सूचना प्रविधि क्षेत्रको आवश्यक सुदृढीकरण गर्न ढिला हुन थालेको महसुस भएको छ । नेपालमा वि.सं. १९८१ मा पहिलो टेलिफोन लाइनको स्थापनाबाट सञ्‍चार प्रविधिको प्रयोग सुरु भएको देखिन्छ भने वि.सं. २०२८ को जनगणनाको तथ्याङ्क प्रशोधनमा कम्प्युटरको प्रयोगपश्‍चात् सूचना प्रविधिको समेत प्रयोग हुन थालेको देखिन्छ । वि.सं. २०५० तिर निजी क्षेत्रको मर्कन्टाइल कम्युनिकेसन प्रा.लि. तथा नेपाल विज्ञान तथा प्रविधि प्रज्ञा प्रतिष्ठानबाट शिक्षा तथा अनुसन्धान नेटवर्क परियोजनामार्फत इमेलको आदानप्रदान गरी इमेलको प्रयोग सुरु भएपश्‍चात् सूचना प्रविधिको विश्‍व मानचित्रमा नेपालले आफ्नो उपस्थिति बढाउन सुरु गरेको पाइन्छ । सूचना प्रविधिको क्षेत्रको विकासबाट समुचित लाभ उठाउनुपर्ने आवश्यकतालाई महसुस गरी वि.सं. २०५३ मा दुरसञ्‍चार ऐन, वि.सं. २०५७ मा सूचना प्रविधि नीति २०५७, वि.सं. २०५८ मा रा‍ष्ट्रिय सूचना प्रविधि विकास समिति (गठन) आदेश, वि.सं. २०५९ मा सूचना तथा सञ्‍चार क्षेत्रको दीर्घकालीन नीति, वि.सं. २०६० मा दूरसञ्‍चार नीति, वि.सं. २०६३ मा विद्युतीय (इलेक्ट्रोनिक) कारोबार ऐन निर्माण गरिएको छ । वि.सं. २०६४ मा विद्युतीय कारोबार नियमावली, वि.सं. २०६७ मा सूचना प्रविधि नीति (सूचना प्रविधि नीति २०५७ लाई विस्थापन), वि.सं. २०७१ मा ब्रोडब्याण्ड नीति, वि.सं. २०७२ मा सूचना तथा सञ्‍चार प्रविधि नीति (सूचना प्रविधि नीति २०६७ लाई विस्थापन) तर्जुमा तथा लागू गरेर समग्र सञ्‍चार तथा सूचना प्रविधिको क्षेत्रको नियमन गर्न कानुनी संरचना तयार हुन थालेका हुन् । तर्जुमा गरिएका नीति, ऐन, नियमको सफल कार्यान्वयन गर्न, आवधिक योजनाले लिएको लक्ष्य प्राप्‍त गर्न एवं विभिन्‍न कार्ययोजना, फ्रेमवर्कहरूको सफल कार्यान्वयनका लागि वि.सं. २०५३ मा नेपाल दूरसञ्‍चार प्राधिकरण, वि.सं. २०५८ मा रा‍ष्ट्रिय सूचना प्रविधि केन्द्र, वि.सं. २०६० मा प्रधानमन्त्रीको संयोजकत्वमा सूचना प्रविधिसम्बन्धी उच्चस्तरीय आयोग (वि.सं. २०६९ मा विघटन भएको), वि.सं. २०६४ मा प्रमाणीकरण नियन्त्रकको कार्यालय (वि.सं. २०७४ को पुनर्संरचनामा खारेजीमा परेको), वि. सं. २०६९ मा सूचना प्रविधि विभागजस्ता सङ्गठनात्मक संरचनाको स्थापना समेत भएका छन् । हाल समग्र सञ्‍चार तथा सूचना प्रविधि क्षेत्रको विकास, विस्तार, प्रवद्र्धन तथा नियमन गर्ने कार्य क्षेत्रसहित विभागको अभिभावक मन्त्रालय तथा केन्द्र र प्राधिकरणको सम्पर्क मन्त्रालयको रूपमा सञ्‍चार तथा सूचना प्रविधि मन्त्रालय रहने गरी तोकिएको छ । हाल सूचना प्रविधिको क्षेत्रमा क्रियाशील निकायमध्ये नेपाल दूरसञ्‍चार प्राधिकरण स्वायत्त निकायको रूपमा रहेको छ । राष्ट्रिय सूचना प्रविधि केन्द्रमा कार्यरत कर्मचारीहरू करार सेवामार्फत र अरू निकायमा निजामती सेवाका नेपाल विविध सेवाका कर्मचारीमार्फत सूचना प्रविधिसम्बन्धी कार्यको सम्पादन भइरहेको अवस्था छ । सूचना प्रविधिको प्रयोगलाई बढावा दिँदै सरकारका कार्यलाई सूचना प्रविधिमा आधारित गरी विभिन्‍न प्रणालीहरू सञ्‍चालन गरिरहेको हालको अवस्थामा यस्ता प्रणालीहरू सञ्‍चालनका लागि एकदमै न्यून जनशक्तिको पदपूर्ति भएको अवस्था विद्यमान छ । निजामती सेवाअन्तर्गत नेपाल विविध सेवाको सूचना प्रविधि क्षेत्रतर्फ हाल रा.प.प्रथम श्रेणीमा तीन जना, रा.प.द्वितीय श्रेणीमा २८ जना, रा.प.तृतीय श्रेणीमा ४०२ जना दुई जना तथा रा.प.अनं.प्रथम श्रेणीमा करिब दुई हजार ४१० जना र रा.प.अनं. द्वितीय श्रेणीमा करिब २४२ जना कार्यरत छन् । यसरी कार्यरत जनशक्तिमध्ये रा.प.अनं. प्रथम र द्वितीय श्रेणीमा कार्यरत कर्मचारीले डाटा इन्ट्री, चिठीपत्र बनाउनेलगायतका सहायक कार्यहरू सम्पादन गरिरहेका छन् । अधिकृतस्तरमा कार्यरत कर्मचारीहरू नीति निर्माण, राय सुझाव प्रदान, अनुगमन तथा मूल्याङ्कन, वार्षिक कार्यक्रम कार्यान्वयन, विभिन्‍न प्रणालीको व्यवस्थापन एवं सञ्‍चालनलगायतका कार्यमा संलग्न छन् । हाल देशको समग्र सञ्‍चार तथा सूचना प्रविधि क्षेत्रका लागि नीति निर्माण गर्ने जिम्मेवारी सूचना प्रविधि मन्त्रालय रहेको छ । दूरसञ्‍चार क्षेत्रको नियमन नेपाल दूरसञ्‍चार प्राधिकरणले गरिरहेको छ । सूचना प्रविधि क्षेत्रमा सरकारको परामर्शदाताको भूमिकासहित विद्युतीय सरकारको अवधारणाको कार्यान्वयन, सरकारी तथ्याङ्कको अद्यावधिक तथा सुरक्षण, सूचना प्रविधिको क्षेत्रमा अध्ययन अनुसन्धान, सूचना प्रविधि क्षेत्रमा मानव संसाधनको विकास, सरकारी निकायका लागि आवश्यक प्रणालीको निर्माण, सञ्‍चालन तथा व्यवस्थापन, सरकारी प्रणाली तथा तथ्याङ्कको सुरक्षा गर्ने कार्यहरू सूचना प्रविधि विभागमार्फत भइरहेको छ । विद्युतीय शासनका लागि सूचना प्रविधिको पूर्वाधार विकास र विस्तार, सूचनाको डाटाबैङ्क, डाटासेन्टर सञ्‍चालन, विद्युतीय भुक्तानी गेटवे सञ्‍चालन, सरकारी डोमेनहरूको दर्ता तथा सञ्‍चालन, सरकारी इमेलको सञ्‍चालनलगायतका कार्यहरू रा‍ष्ट्रिय सूचना प्रविधि केन्द्रले गरिरहेको छ । एन्पी डोमेनको दर्ता तथा सञ्‍चालन निजी संस्था मर्कन्टाइल कम्युनिकेसन प्रा.लि.मार्फत हुँदै आएकोमा हाल उक्त संस्थाले डोमेनको व्यवस्थापन गर्न कठिनाइ हुँदै गएको जानकारी गराएबमोजिम सोको दर्ता, सञ्‍चालन तथा व्यवस्थापन सूचना प्रविधि विभागले गर्ने गरी आवश्यक तयारी कार्य भइरहेको बुझिन आएको छ । हाल विभिन्‍न सरकारी निकायले आफूले सञ्‍चालनमा ल्याएका अधिकांश प्रणालीको निर्माण, विकास, अद्यावधिक तथा सञ्‍चालनका लागि निजी क्षेत्रसँग सहकार्य गरिरहेका छन् । यसरी प्रणालीहरू निर्माण तथा विकास गर्दा नेपाल सरकारको सूचना प्रविधिको सल्लाहकारको रूपमा रहेको सूचना प्रविधि विभागसँग राय÷परामर्श गर्ने परिपाटी न्यून रहेको देखिएको छ । विभिन्‍न निकायले आफ्ना सेवाहरू विद्युतीय माध्यमबाट सञ्‍चालन गर्न निर्माण गरिएका प्रणालीहरू सम्बन्धित निकायले नै सञ्‍चालन तथा अनुगमन गर्नुपर्नेमा सूचना प्रविधिसँग सम्बन्धित जनशक्तिको दरबन्दी सीमित भई पूर्ति समेत न्यून मात्रामा हुनु, प्रणालीहरू सञ्‍चालनका लागि आवश्यक प्राविधिक ज्ञानको हस्तान्तरण समयमा हुन नसक्नु वा नहुनुलगायत अन्य विविध कारणले गर्दा यस्ता प्रणालीको नियमित सञ्‍चालन तथा मर्मत सम्भारका लागि निरन्तर रूपमा परामर्श सेवा लिनु परिरहेको देखिन्छ । कतिपय निकायले एकीकृत रूपमा विकास भइसकेका प्रणालीको सट्टामा छुट्टै एकल प्रणालीको प्रयोग गरिरहेका छन् । एकीकृत रूपमा विकास गर्न सकिने प्रणालीहरू छुट्टाछुट्टै विकास गरी प्रयोगमा ल्याइएका कारण उपलब्ध सीमित स्रोतसाधनको अनावश्यक तर उच्च प्रयोग भइरहेको अवस्था रहेकोले खर्च भइरहेको स्रोत र साधनवापत प्राप्‍त हुनुपर्ने प्रतिफल भन्दा कम मात्र प्रतिफल प्राप्‍त भइरहेको अवस्था छ । यसैगरी, सरकारले एकीकृत डाटासेन्टर स्थापना गरी सञ्चालन गरिरहेको अवस्थामा नेटवर्क, तथ्याङ्कको सुरक्षालगायत अन्य विविध कारण देखाउँदै कतिपय सरकारी निकायले छुट्टै डाटासेन्टरको स्थापना गरी सञ्‍चालन गरिरहेको पाइएको हुँदा एकीकृत डाटासेन्टरको विश्‍वसनीयता वृद्धि गरी सबै सरकारी निकायको तथ्याङ्क एकीकृत डाटासेन्टरमा नै रहनुपर्ने बाध्यकारी व्यवस्था गर्नुपर्ने देखिन्छ । विद्युतीय (इलेक्ट्रोनिक) कारोबार ऐन र नियमावलीले व्यवस्था गरेबमोजिम डिजिटल हस्ताक्षरको प्रयोग सुस्त गतिमा भइरहेको देखिएकोले सेवा प्रवाह तथा दैनिक कार्य सञ्‍चालनमा डिजिटल हस्ताक्षरको प्रयोग बढाउन आवश्यक नीतिगत तथा कानुनी व्यवस्था गर्न जरुरी भइसकेको छ । हाल प्रयोगमा ल्याइएको डिजिटल हस्ताक्षरको वैधता नेपालभित्र मात्र सीमित रहेको अवस्थामा नेपाल बाहिर समेत वैधता प्राप्‍त गर्न आवश्यक कार्यहरू गर्न बाँकी देखिन्छ । सूचना प्रविधिको दुरुपयोग गरी हुन सक्ने कसुरको सुरु कारबाही र किनारा गर्न तथा भएका निर्णय वा आदेशउपर पुनरावेदन सुन्‍न ऐनबमोजिम नेपाल राजपत्रमा सूचना प्रकाशन गरी गठन गरिनुपर्ने ‘सूचना प्रविधि न्यायाधीकरण’ र ‘सूचना प्रविधि पुनरावेदन न्यायाधीकरण’ गठन गर्ने प्रक्रिया हालसम्म सुरु हुन सकेको देखिँदैन । डिजिटल नेपाल फ्रेमवर्कमा उल्लेखित एक राष्‍ट्र ८ क्षेत्र ८० पहलहरूको कार्यान्वयनका लागि बनाइएको कार्ययोजना कार्यान्वयनका लागि सम्बन्धित मन्त्रालयमा तत्काल सूचना प्रविधि महाशाखाको गठन गर्नु आवश्यक छ । साथै, सूचना प्रविधि क्षेत्रलाई अझ सुदृढीकरण गर्नका लागि सबै मन्त्रालयमा सूचना प्रविधि महाशाखा तथा सबै विभागमा सूचना प्रविधि शाखाको समेत गठन गरी सोहीबमोजिमको सङ्गठनात्मक व्यवस्था गर्नु उपयुक्त हुने देखिन्छ । यसका लागि आवश्यक जनशक्तिको आकलन गरी सोहीबमोजिमको सङ्गठन संरचना निर्माण तथा विस्तार गरी सूचना प्रविधि क्षेत्रमा कार्यरत जनशक्तिलाई नवीनतम प्रविधि अनुरूपको कार्य गर्न सक्षम र सबल बनाउन क्षमता अभिवृद्धि समेतको कार्य गर्न जरुरी भइसकेको छ । यसैगरी, देश सङ्घीयतामा प्रवेश गरिसकेको हालको अवस्थामा केन्द्रीयस्तरमा मात्र रहेको सूचना प्रविधि विभागलाई प्रदेशस्तरसम्म विस्तार गर्न तथा सबै प्रदेशमा कम्तीमा एक÷एक वटा डाटासेन्टरहरू रहने गरी मौजुदा पूर्वाधारहरूको समेत क्षमता अभिवृद्धि गर्नुपर्ने अवस्था छ ।
सन् २०२६ भित्र विकासशील राष्‍ट्रको सूचीमा स्तरोन्‍नति हुने क्रममा रहेको अवस्थामा दिगो विकास लक्ष्यहरू, चालु पन्ध्रौँ योजनाले लिएका लक्ष्यहरू, विभिन्‍न नीतिले लिएका लक्ष्यहरूको प्रा‍प्तिका अतिरिक्त डिजिटल नेपालको अवधारणामा आधारित डिजिटल नेपाल फ्रेमवर्कको कार्यान्वयनका साथसाथै वार्षिक रूपमा सञ्‍चालन गरिने कार्यक्रमको सफल कार्यान्वयनका लागि सूचना प्रविधिको प्रयोग व्यापक रूपमा वृद्धि गर्दै लैजानुपर्ने आवश्यकता रहेको छ । सूचना प्रविधिको विकास सँगसँगै देखापरेका नवीनतम प्रविधिहरू (जस्तै विग डाटा, आर्टिफिसियल इन्टेलिजेन्स, मेसिन लर्निङ आदि) को प्रयोगमार्फत सरकारी सेवालाई थप प्रभावकारी एवं विश्‍वसनीय बनाउनुपर्ने अवस्था छ ।
",Date not found
https://beta.gorkhapatraonline.com/opinion/2020-12-16-28402,स्थानीय तहमा सूचना प्रविधि,"सुनीलकुमार केसी
नेपालको वर्तमान संविधान कार्यान्वयनमा आएपश्चात् मुलुकमा छवटा महानगरपालिका, ११ उपमहानगरपालिका, २७६ नगरपालिका र ४६० गाउँपालिका गरी कुल ७५३ वटा स्थानीय तहहरू रहेका छन् । यी सबै स्थानीय तहहरूले संविधानद्वारा प्रदत्त एकल तथा साझा अधिकारहरूको प्रयोग गर्दै आ–आफ्नो क्षमताअनुसार सेवा सुविधा प्रदान गर्दै आइरहेका छन् । परम्परागत रूपमा प्रदान हुँदै आएका सेवाहरूमध्ये केही सेवाहरू सूचना प्रविधिमा आधारित रहेरसमेत प्रवाह भइरहेका छन् भने डिजिटल नागरिक बडापत्र, सूचनापाटी, विद्युतीय हाजिरी, सीसीटीभीलगायतको प्रयोगसमेत हाल स्थानीय तहहरूमा बढ्दै गइरहेको देखिन्छ । विक्रम संवत् २०२८ को जनगणनाको तथ्याङ्क प्रशोधनमा कम्प्युटरको प्रयोग भएपश्चात् क्रमशः अन्य क्षेत्रहरूमा समेत सूचना प्रविधिको प्रयोगमा विस्तार हुँदै आएको देखिन्छ । विभिन्न निकायहरूले प्रवाह गर्ने सेवा सुविधा, सोका लागि आवश्यक पर्ने कागजात, लाग्ने शुल्क तथा दस्तुर, आवश्यक पर्ने समय एवम् प्रक्रियाहरूका बारेमा वेबसाइटमार्फत विस्तृत विवरण उपलब्ध गराउन सुरु गरिसकेका छन् । विगतमा जस्तो जानकारीमात्र लिनका लागि पनि सम्बन्धित निकायमा नै पुग्नुपर्ने बाध्यात्मक स्थितिमा सुधार आउन थालेको छ । मोबाइल फोनबाट सेवा सुविधाहरूको जानकारीलगायत विभिन्न मोबाइल एप्सहरूसमेत सञ्चालनमा आएको छ । विभिन्न सरकारी निकायहरूका वेबसाइट, वेबमा आधारित प्रणाली तथा मोबाइल एप्सहरूमा एकरूपता कायम तथा नियमनसमेत गर्न विद्युतीय शासन गुरूयोजना (इ–गभर्मेन्ट मास्टर प्लान) तथा विद्युतीय सरकार अन्तरआबद्धता फ्रेमवर्कसमेतका आधारमा विद्युतीय कारोबार ऐन–२०६४ तथा नियमावली–२०६५, सरकारी निकायको वेबसाइट निर्माण तथा व्यवस्थापनसम्बन्धी निर्देशिका–२०६८, नेपाल सरकारको सूचना प्रविधि प्रणाली (व्यवस्थापन तथा सञ्चालन) निर्देशिका–२०७१, सूचना तथा सञ्चार प्रविधि नीति–२०७२, सरकारी निकायका मोबाइल एप्सहरूको मापदण्ड–२०७५, सरकारी निकायमा विद्युतीय पत्राचार (इमेल) व्यवस्थापनसम्बन्धी निर्देशिका–२०७५, डिजिटल नेपाल फ्रेमवर्क–२०७६ लगायतका विभिन्न नीति, ऐन, नियमावली, निर्देशिका, मापदण्ड, फ्रेमवर्कहरूको व्यवस्था गरी आवश्यकतानुसार कार्यान्वयनमा ल्याइएको छ । हाल सबै स्थानीय तहहरूको नाममा डोमेन नाम दर्ता भई एकाधबाहेक सबै स्थानीय तहहरूको डोमेनमा विद्युतीय प्रमाणपत्र (डिजिटल सर्टिफिकेट) सहित वेबसाइटहरू सञ्चालनमा छन् । विभिन्न स्थानीय तहहरूले आफूले सेवा प्रदान गर्दा प्राप्त गर्नुपर्ने शुल्क, कर तथा राजस्व, आवश्यक पर्ने वस्तु तथा सेवाका लागि गरिने खर्च, सञ्चालित योजनाको व्यवस्थापन, जिन्सी सामानको आवश्यक रेखदेख, अनिवार्य रूपमा राख्नुपर्ने तथ्याङ्कलगायतका विषयहरूको व्यवस्थापनका लागि सूचना प्रविधिमा आधारित विभिन्न प्रणाली (सफ्टवेयर) हरूको प्रयोग गर्न सुरु गरेका छन् । दैनिक आम्दानी र खर्चको विवरण, सञ्चित कोषमा रहेको रकम, तिर्नुपर्ने दायित्व, प्राप्त हुनुपर्ने आम्दानीलगायतका विवरण राजस्व तथा लेखा प्रणालीको माध्यमबाट तत्कालै प्राप्त गर्न सकिने अवस्था भएको छ । तय गरिएका योजनाको प्रगति विवरण के–कति भयो, अब के–कस्ता योजनाहरू बनाउनुपर्ने हुन्छ भन्ने कुराको जानकारी योजना व्यवस्थापनका माध्यमबाट उपलब्ध हुन सक्ने भएको छ । जिन्सी सामानहरूको विवरणहरू जिन्सी व्यवस्थापन प्रणालीका माध्यमबाट थाहा हुने अवस्था भएको छ । यसैगरी, स्थानीय तहहरूले आफ्नो तहको आवश्यक तथ्याङ्कहरू सङ्कलन गरी डिजिटल रूपमा प्रोफाइलसमेत तयार पार्न थालेका छन् । हालै परिमार्जित भएको स्थानीय तहहरूको मोबाइल एप्सबाट सम्बन्धित स्थानीय तहहरूमा तिर्नु÷बुझाउनुपर्ने राजस्व, दस्तुर तथा शुल्कसमेत विद्युतीय माध्यमको प्रयोग गरी घरबाट नै भुक्तानी गर्न सकिने व्यवस्थासमेत थप भएको देखिन्छ । सूचना प्रविधिका विभिन्न प्रणालीहरूमध्ये केही प्रणालीहरू केन्द्रीकृत रूपमा विकास भई सबै स्थानीय तहहरूमा लागू समेत भएका छन् । स्थानीय तहहरूको वेबसाइट, विद्युतीय पत्राचार (इमेल), स्थानीय तहको डिजिटल प्रोफाइल, स्थानीय तहको जानकारीसहितको जीआईएस नक्सा, विद्युतीय हाजिरी, स्थानीय सञ्चित कोष व्यवस्थापन प्रणाली (सूत्र), व्यक्तिगत घटना दर्तालगायतका प्रणालीहरू केन्द्रीकृत रूपमा व्यवस्थापन भई स्थानीय तहहरूले सञ्चालन गरिरहेका छन् । केही स्थानीय तहहरूले आफ्नो लेखा प्रणालीलाई सूचना प्रविधिमैत्री बनाएका छन् भने केहीले आफूले सङ्कलन गर्नुपर्ने राजस्व, सेवाशुल्कलगायतका शुल्कहरू विद्युतीय माध्यमबाट गणना गरी सेवाग्राहीहरूले घरमै बसेर विद्युतीय माध्यमबाट तिर्न सकिनेगरी सेवा प्रदान गर्न सुरु गर्न थालिसकेका र यस्ता सेवाहरू प्रभावकारी बन्दै गएका समाचारहरू आउन थालेका छन् । दैनिक कार्यसम्पादनमा सूचना प्रविधिको प्रयोगलाई बढाउँदै डिजिटल नेपालको अवधारणालाई सार्थक तुल्याउनुपर्ने वर्तमान अवस्थामा जनशक्तिको सीमितताका साथै विद्युत् तथा इन्टरनेटको पहुँच कमजोर हुँदा कतिपय स्थानीय तहहरूमा दैनिक कार्यसम्पादनमा सूचना प्रविधिको प्रयोग अपेक्षित रूपमा हुन सकेको देखिँदैन । स्थानीय तहहरूको दैनिक कार्यसञ्चालनका लागि सबै स्थानीय तहहरूले साझा रूपमा प्रयोग गर्न सकिनेगरी राजस्व, लेखा, योजना व्यवस्थापन, जिन्सी व्यवस्थापनलगायतका अन्य आवश्यक मोड्युलहरूसहितको सूचना प्रविधिमा आधारित प्रणालीको विकास तथा व्यवस्थापन केन्द्रीकृत रूपमा हुन नसक्दा सबल, सक्षम र पहुँचमा रहेका स्थानीय तहहरूले विभिन्न प्रणालीहरू छुट्टाछुट्टै रूपमा खरिद गरी वा प्रयोग गरेबापतको शुल्क तिर्नेगरी एकल रूपमा नै प्रयोगमा ल्याई छिटोछरितो रूपमा सेवा प्रवाह गरिरहेका छन् । कठिन भौगोलिक अवस्था तथा कमजोर आन्तरिक स्रोत भएका कतिपय स्थानीय तहहरू परम्परागत रूपमा नै कार्यसञ्चालन गर्न बाध्य भएका कारण यस्ता स्थानीय तहहरूको समग्र सेवा प्रवाहमा असर परिरहेको छ । प्राविधिक रूपले एक स्थानीय तहले खरिद गरी प्रयोगमा ल्याएका प्रणालीहरू अन्य स्थानीय तहहरूलाई समेत प्रयोग गर्न दिन सकिने हुन्छ । यद्यपि, यसअनुरूप यस्ता प्रणालीहरूको आवश्यक विकास तथा व्यवस्थापन नहुँदा बाँकी स्थानीय तहहरूले उक्त प्रणालीहरू प्रयोग गर्न नसक्ने अवस्था सिर्जना हुन गई सूचना प्रविधिमा आधारित प्रणालीहरूको प्रयोगलाई लिएर स्थानीय तहहरूको बीचमा एककिसिमको खाडलसमेत देखापर्न सक्ने अवस्था विकास हुँदै गएको छ । केही सीमित सर्भरहरूको प्रयोगबाट सबै स्थानीय तहहरूका लागि यस्ता प्रणालीहरू सञ्चालन गर्न सकिने अवस्था हुँदाहुँदै पनि प्रत्येक स्थानीय तहहरूका लागि छुट्टाछुट्टै प्रणालीहरू छुट्टाछुट्टै सर्भरहरूमा सञ्चालन हुँदा उपलब्ध सीमित स्रोत तथा साधनको आवश्यकताभन्दा बढी प्रयोग हुन गएको छ । स्थानीय तहहरूले हाल प्रयोग गरिरहेका कतिपय प्रणालीहरू विभिन्न सेवाप्रदायकहरूले निजी क्षेत्रमार्फत सेवा उपलब्ध गराउँदा यस्ता प्रणालीसँग सम्बन्धित तथ्याङ्कहरू निजी क्षेत्रका डाटासेन्टरहरूमा समेत भण्डारण हुन गएको हुँदा सरकारी निकायका तथ्याङ्कहरू सरकारी डाटासेन्टरमा मात्र रहनुपर्ने व्यवस्थाको कार्यान्वयनमा उचित ध्यान पुग्न सकेको देखिँदैन । सूचना प्रविधिसँग सम्बन्धित कुनै पनि प्रणाली सञ्चालनमा ल्याउनुपूर्व उक्त प्रणालीमा हुन सक्ने कमीकमजोरी पत्ता लगाउन सुरक्षण परीक्षण (सेक्युरिटी अडिट) अनिवार्य रूपमा गर्नुपर्ने व्यवस्थाका बाबजुद आवश्यक परीक्षणविना नै यस्ता प्रणालीहरू सञ्चालनमा ल्याएका कारण यस्ता प्रणालीहरूमाथि खतरा रहिरहेको अवस्था विद्यमान छ । स्थानीय तहहरूमा विभिन्न प्रयोजनका लागि विभिन्नप्रकारका प्रणालीहरूको बढ्दो प्रयोगले विद्युतीय सरकार अन्तरआबद्धता फ्रेमवर्कको आधारभूत मर्ममाथि समेत थप चुनौती सिर्जना हुन जाने देखिन्छ । सहकारिता, सहअस्तित्व र समन्वयको सिद्धान्तमा आधारित रही सबै स्थानीय तहहरूको सेवा प्रवाहमा एकरूपता कायम गर्न सूचना प्रविधिको समुचित पहुँच र यसको प्रभावकारी प्रयोगमा जोड दिँदै हाल एक स्थानीय तहले खरिद गरी प्रयोगमा ल्याएका प्रणालीहरू अन्य स्थानीय तहहरूले समेत प्रयोग गर्न सक्ने नीतिगत व्यवस्था गरी कार्यान्वयन गर्नुपर्ने देखिन्छ । स्थानीय तहहरूका लागि आवश्यक पर्ने विभिन्न प्रणालीहरूलाई समेटेर केन्द्रीकृत रूपमा प्रणालीहरूको विकास एवम् व्यवस्थापन गरी सीमित रूपमा उपलब्ध स्रोत साधनहरूको उच्चतम प्रयोग गर्नुपर्ने देखिन्छ । स्थानीय तहहरूका वेबसाइट, विद्युतीय पत्राचार (इमेल) लगायत प्रयोगमा रहेका अन्य प्रणालीहरूलाई समयअनुरूप आवश्यक परिमार्जन तथा अद्यावधिक गर्नुपर्ने र अद्यावधिक गर्न ढिला हुन जाँदा यस्ता प्रणालीहरूमाथि उत्पन्न हुन सक्ने खतराहरूतर्फ समेत ध्यान पु¥याउनुपर्नेछ । स्थानीय तहहरूको सूचना प्रविधिमा सहज पहुँच पु¥याई आवश्यकताबमोजिम क्षमता अभिवृद्धि गरी सेवा प्रवाह सरल र सहज बनाउँदै डिजिटल नेपालको सपना पूरा गर्नुपर्नेछ ।
(लेखक सङ्घीय मामिला तथा सामान्य प्रशासन मन्त्रालयमा कम्प्युटर अधिकृत हुनुहुन्छ ।)
",Date not found
https://kanchankhabar.com/education/912,शिक्षामा सूचना प्रविधिको अबस्था र  यसको कार्यान्वयनका जुक्तिहरु,"जिवराज पौडेल
सूचना प्रविधि भन्नाले ध्वनी,तस्विर,अक्षर तथा अंकको रुपमा सूचनाहरुलाई बिधुतिय यन्त्रहरु कम्प्युटर तथा दुरसञ्चारको प्रविधिको प्रयोग गरि भण्डारण,सम्पादन,सम्प्रेषण सग्रह र प्रवाहलाई चिनिन्छ । यसले मानिसको जिबनमा ठूलो भुमिका निर्वाह गरेको देखिन्छ । २१ औं शताव्दीको युग सूचना र प्रविधिको युगमा परिभाषित भै सकेको छ । अवको शिक्षा विश्वव्यापिकरण, प्रतिस्पर्धात्मक तथा आधुनिकताले भरिपूर्ण हुनु जरुरी छ । विश्वका शक्तिशाली राष्ट्रहरु विश्वबजारमा आफ्नो मानव संसाधनलाई कसरी सुरक्षित राख्ने होडमा रहेका छन् । अमेरिका जस्तो शक्तिशाली राष्ट्रले आफ्नो मानव स्रोतलाई परिचालन गर्न तथा गतिशिल राख्न र चीनको प्रविधि संगै मानव संसाधनसंग प्रतिस्पर्दा गर्न असजिलो हुदाँ आप्रवासी रोक्ने चुनावी नीतिका कारण डोनाल्ड ट्रम अमेरिकाका राष्ट्रपति भए । विश्ववजारमा प्रतिस्पर्दा गर्न जापानले आफनो कृषि व्यवस्थामा सुधार ल्याउँन नयाँ कृषि कार्यक्रम सृजना गर्न बाध्य भयो । हामी नेपालका नागरिकहरु तथा शिक्षकहरु उही पुराना विधि र पाठ्यक्रम अपनाउदा हाम्रा सन्तति विश्वव जारमा के कति बिक्लान र यी सन्ततिको भविष्य कस्तो हुने होला सोचनिय बिषय रहेको छ । नेपालमा विद्यालय तहमा सूचना संचार र प्रविधिको शिक्षालाई बढवा दिने उद्देश्य राखेता पनि सूचना संचार र प्रविधिको शिक्षा कछुवा गतिमा बामे सर्दैछ । कहिले पुग्ने हो गन्तव्यमा भन्ने कुरा नीति निर्मातालाई नै थाहा छैन । नेपाल सरकारले राखेका लक्ष्य प्राप्तिमा शिक्षाको गतिमा दु्रत विकास गर्नु पर्ने छ ।
हालको कोभिङ १९को बिषम परिस्थितिमा सूचना प्रविधि महत्व अझ बढेको छ । नेपाल सरकार शिक्षा मन्त्रालयले मिति २०७७/०२/१८ मा जारी गरेको वैकल्पिक प्रणालीबाट विद्यार्थीको सिकाई सहजिकरण निर्देशिका, २०७७ का अनुसार वैकल्पिक प्रणाली भन्नाले कोभिड १९ वा यस्तै प्रकारको विपद् वा माहामारी जस्ता कारणले पठनपाठन गर्न कठिन भएको वा हुने अवस्थामा रेडियो, एफ.एम.रेडियो, टेलिभिजन, अनलाइन, अफलाइन, परियोजना पाठहरु, स्वअध्ययन, दुर तथा खुल्ला शिक्षा लगायतका वैकल्पिक माध्यम वा पद्धतिबाट अध्ययन अध्यापन सुचारु राख्ने विधि र प्रक्रियालाई सम्झनु पर्दछ । यस निर्देशिकाले पनि ICT लाई विशेष जोड दिएको छ । यो वैकल्पिक प्रणालीबाट सिकाईमा सूचना प्रबिधिको अहम भुमिका हुने कुरामा दुइमत छैन होला ।
यो वैकल्पिक प्रणालीबाट सिकाईमा अहम भूमिका खेल्नुपर्ने संस्था तथा व्यक्तिहरु चिरनिद्रामा भएको अनुभुति हुन्छ । वैकल्पिक प्रणालीबाट विद्यार्थीको सिकाई सहजिकरण निर्देशिका, २०७७ को दफा १२ देखि दफा २० सम्म व्याख्या गरिएका निकायबाट आफ्नोे भूमिका निर्वाह गरि यस सिकाईलाई व्यवहारपरक र विद्यार्थीको पहुँचमा हुने गरि वैकल्पिक सिकाइ नभएको कुरा अकाट्य जस्तो छ । संवैधानिक रुपमा विद्यालय तहको शिक्षाको जिम्मेवारी लिएको निकाय त आफ्नोे भुमिकामा अनविज्ञ नै रहेको जस्तो भान हुन्छ ।
वि.स.२०७९ सम्ममा नेपाललाई अल्पविकसितबाट विकासशिल राष्ट्रमा रुपान्तरण तथा वि.स.२०८७ (सन २०३०) सम्ममा नेपाललाई समावेशी, समतामूलक एवम् मध्यम आय युक्त समृद्ध कल्याणकारी राज्यका रुपमा स्थापित गराउने दिगो विकास अन्र्र्तगत लक्ष्य निर्धारण गरिएको छ । जुन लक्ष्य प्राप्त गर्न आवश्यक पर्ने दक्ष जनशक्तिको पूर्ति कसरी हुन्छ ? कस्ता जनशक्तिको आवस्यकता हो ? हाम्रा विद्यालयबाट उत्पादित जनशक्तिबाट यो लक्ष्य प्राप्ति हुन्छ होला वा विदेशबाट आयत गर्न पर्ने हो ? आधुनिक प्रविधिको ज्ञान विनाको जनशक्तिबाट के सम्भव होला ? यी प्रश्नका उत्तरहरु अज्ञात रहेका छन् । हाम्रा विद्यालयबाट उत्पादित जनशक्तिबाट यो लक्ष्य प्राप्ति हुन्छ भन्ने सवालमा शंंका नै रहेको छ यस लक्ष्य प्राप्ति गर्नलाई आधुनिक प्रविधिसंग सिकाईलाई जोडन जरुरी छ । शिक्षामा आधुनिक सूचना र प्रविधिसंगै पाठ्यक्रमलाई जोडी व्यवहारिक, उत्पादनमूलक, आत्मनिर्भर युक्त तथा सिपमूलक दक्ष जनशक्ति बनाउन नसक्ने हो भन्ने मध्यम आय भएको मूलुक होइन यथास्थानमा नै हामी र हाम्रो देश रहने कुरामा कुनै दुईमत रहने छैन् । नेपालको संविधानले परिकल्पना गरेको संघिय गणतन्त्रामक राज्य संरचना अनुरुप राष्ट्रको सामाजिक आर्थिक रुपान्तरणका लागि आवश्यक जनशक्ति उत्पादन गर्नका लागि संविधानको धारा ५१ 'ज' १ मा “शिक्षालाई वैज्ञानिक, प्राविधिक, व्यावसायियक,सीपमूलक रोजगारमूलक एवं जनमुखी बनाउँदै सक्षम, प्रतिस्पर्धी, नैतिक एवं राष्ट्रिय हितप्रति समर्पित जनशक्ति तयार गर्ने” स्पष्ट उल्लेख गरेको छ । यो संवैधानिक व्यवस्था अनुरुप के कसरी र कहिले सम्म हाम्रो देशले खोजेको जनशक्ति शिक्षाको अवस्था यही नै रहेमा प्र्राप्त हुने कुरा क्षितिजको यात्रा जस्तै हुने देखिन्छ ।
राष्ट्रिय पाठ्यक्रम प्रारुप २०६३ ले विद्यालय तहमा सूचना प्रविधिको आवस्यक्ता औल्याएको पाइन्छ । यसै प्रारुपबाट सूचना तथा प्रविधिलाई बिषय र शिक्षण सिकाईको माध्यमका रुपमा विकास गर्ने नीति अगाडि सा¥यो आ.व. ०६४/०६५ देखि सूचना र प्रविधिलाई शिक्षण सिकाईको अभिन्न अंगको रुपमा लिई हरेक बर्षको वजेट भाषण मार्फत प्राथमिक्ता पाउँदै आएको छ । यस आ.व.मा ICT Education अन्तर्गत १००० विद्यालयमा ICTल्याव स्थापित हुनेछन् ।शिक्षाको राष्ट्रिय निति २०७६ को ४८ मा सूचना तथा संचार प्रविधिलाई शिक्षा प्रणालीको अंगको रुपमा एकिकृत गर्दै विद्यालय तथा शिक्षण संस्थामा प्रविधिको पूर्वाधार विकास गर्ने र शिक्षण सिकाई प्रक्रियालाई सूचना प्रविधि मैत्री बनाउँने निति ल्याईएको छ ।
यस्ता निति तथा कार्यक्रम र योजना भएता पनि विद्यालय तहमा रहेका ८२ लाख विद्यार्थीहरु तथा करिब ४ लाख ५० हजार शिक्षकहरुमा सूचना प्रविधि सम्वन्धी ज्ञान, व्यवहारिक प्रयोग र जिवनसँग सूचना र प्रविधिको संयोजन कमै मात्रामा भएको देखिन्छ । यसो हुनुका प्रमुख कारणहरु यसप्रकार हुन सक्छनः
दक्ष प्राविधिक जनशक्तिको अभाव हुनु ।
सूचना प्रविधि मैत्री कक्षाकोठाको व्यवस्थापन गर्न नसक्नु ।
सूचना प्रविधि मैत्री पाठ्यक्रम र पाठय पुस्तक तथा अन्य डिजिटल सामाग्रीको उत्पादन र प्रयोग नहुनु ।
सूचना प्रविधिको प्रयोग गर्न शिक्षकहरुलाई तालिम प्रदान गरी सिप विकास गर्न नसक्नु ,
सूचना प्रविधिको उपयोगको लागि शिक्षकहरुमा जागरुक्ता, लगनशिलता र आफुलाई अद्याबधिक बनाउन नसक्नु ।
प्रयाप्त लगानी नहुनु ।
राज्यको प्राथमिक्तामा यसलाई नपारिनु ।
यस समस्यालाई समाधान गर्न शिक्षालाई हेर्ने विभिन्न तह र तप्कामा रहेका निकायहरुले निम्न बमोजिम कार्यमा ध्यान दिन सकेमा सिकाईलाई सूचना प्रविधिसँग जोडन तथा हालको कोभिङ जस्तै अन्य माहामारीमा सूचना प्रविधिलाई प्रयोग गरि पठन पाठन र सिकाईलाई निरन्तरता दिन सकिन्छ । विद्यालय तहमा सूचना र प्रविधिको प्रयोगलाई सुनिश्चतता गर्न निम्न युक्तिहरु अवलम्बन हुन सकेमा यो समस्याको निदानमा केही सकरात्मक परिर्वतन आउन सक्ला :
राष्ट्रपति शैक्षिक सुधार कार्यक्रममा विनियोजित रकम ६ अरब राष्ट्रपति शैक्षिक सूचना प्रविधि सुधार कार्यक्रमको नामाकरण गरि उक्त वजेटलाई यो क्षेत्रमा लगानी गर्न सकेमा थप पुर्नवल प्रदान हुने देखिन्छ ।
यस शैक्षिक सत्रमा कोभिडको कारण खर्च हुन नसक्ने रकम मध्यमा दिवा खाजा र स्वयमसेवक शिक्षक परिचालन कार्यक्रममा विनियोजित रकम क्रमश : ७ अरब ५२ करोड र २ अरव २३ करोड लाई रकमान्तरण गरी ICT मा लगानी गरेमा यो समस्या समाधान गर्न सजिलो हुनेछ ।
कम्प्युटर ल्याव स्थापनालाई प्राथमिक्ता दिए जस्तै शिक्षकहरु तथा विद्यार्थीहरुको वृत्ति विकासमा अझ बढि प्राथमिक्ता दिनु पर्दछ र्।
आवश्यक्तामा आधारित तालिम तथा अन्य शिक्षकहरुको तालिममा अनिवार्य रुपमा सूचना र प्रविधि सम्बन्धी विषय बस्तु समावेश गर्नुपर्दछ ।
कार्यसम्पादन मूल्याङ्कनको लागि वा शिक्षक वढुवाका लागि अनिवार्य ICT ज्ञान हुनुपर्ने व्यवस्था हुदाँ कार्यान्वयनमा सजिलो हुन्छ ।
नेपाल सरकार,स्थानिय तह तथा शिक्षकको संयुक्त लगानीमा ल्यापटप तथा डिजिटल सामाग्रीहरु खरिद गर्ने र उक्त सामाग्रीको उत्तरदायित्व सम्पूर्ण रुपमा शिक्षकलाई दिदाँ दिगो हुनेछ ।
दक्ष प्राविधिक जनशक्तिको उत्पादन र सूचना प्रविधि मैत्री कक्षाकोठा व्यवस्थापन गर्न राष्ट्रिय नीति तथा कार्यक्रमलाई कडाइका साथमा कार्यान्वयन गर्नुपर्छ ।
यस बन्दा बन्दी अवस्थामा शिक्षकहरुलाई प्रोत्साहन भत्ता सहित अनिवार्य रुपमा ICT तालिम र र्भचुल कक्षामा सहभागिता वनाउँदा सिकाईमा सहजता आउँछ
सूचना तथा प्रविधिमा विद्यार्थीहरुको सहभागिता वृद्धि गर्न अभिभावकको लगानीमा वृद्धि गर्नु पर्छ ।
सर्वप्रथम त शिक्षकहरुलाई सूचना तथा प्रविधि प्रयोगको लागि शारिरीक तथा मानसिक रुपमा तयार पार्नु पर्दछ । हरेक स्थानिय तहले सूचना र प्रविधिको शिक्षण सिकाईमा प्रयोग गर्ने राम्रा शिक्षकहरुलाई मनोवल उच्च वनाउने कार्यक्रम तथा प्रचार प्रसार गरी अन्य शिक्षकमा पनि उत्प्रेरणा जगाउन सक्नुपर्दछ । इच्छुक शिक्षकलाई यस सम्बन्धी तालिम र डिजिटल सामाग्री दिई मौका दिनुपर्दछ । तालिम कोटा प्रणालीमा नभई अनिवार्य गराई शिक्षकलाई डिजिटल साक्षर बनाउनुपर्छ । शिक्षकलाई इच्छा जगाउने प्रयासले नभएमा वाध्यमा पनि पारिनुपर्छ । नेपाल सरकारले अभियानका रुपमा डिजिटल शिक्षालाई लैजानु पर्दछ । स्थानिय तहले पनि यसमा अहम भूमिका खेल्नु पर्दछ ।
",2077/05/22
https://khabarhub.com/2022/05/357473/,Title not found,"भक्तपुर- चाँगुनारायण नगरपालिका र लर्ड बुद्ध ऐजुकेशन फाउण्डेशनबीच नगरपालिकाका विद्यार्थीलाई दक्ष प्राविधिक बनाउन पूर्ण छात्रवृत्ति प्रदान गर्ने समझदारी पत्रमा हस्ताक्षर भएको छ ।
नगरपालिकामा नगर प्रमुख सोमप्रसाद मिश्र र फाउण्डेशनका अध्यक्ष पङ्कज जलानले सम्झौतापत्रमा हस्ताक्षर गरी कम्तीमा पाँच वर्षका लागि र आवश्यकता अनुसार सम्झौता थप गर्दै लैजाने शर्तसहितको सम्झौतापत्र आदानप्रदान गरेका छन् ।
सम्झौता अनुसार अब एशियन प्यासिफिक युनिभर्सिटीको बीएसस्सी सूचना प्रविधि विषयको प्रत्येक नयाँ शैक्षिक सत्रमा नगरपालिकाबाट छनोटमा परेका कम्तीमा तीन विद्यार्थीलाई पूर्ण, कम्तीमा चार विद्यार्थीलाई ५० प्रतिशत र कम्तीमा पाँच विद्यार्थीलाई २५ प्रतिशत छात्रवृत्ति प्रदान गरिने सहमति भएको नगरपालिकाका सूचना अधिकारी सिद्धान्न न्यौपानेले जानकारी दिए।
नगरपालिकाले आफ्नो नगर क्षेत्रमा दक्ष प्राविधिक जनशक्ति उत्पादन गरी डिजिटल चाँगुनारायण निर्माणमा सहकार्य गर्न, स्वदेशमा उत्पादित दक्ष जनशक्तिलाई स्थानीय सेवामा पहुँच पु-याउन र न्यून आय भएका परिवारका जेहेन्दार विद्यार्थीलाई उच्च प्राविधिक शिक्षामा पहुँच वृद्धि गर्न समझदारी गरिएको नगरपालिकाका प्रमुख मिश्रले जानकारी दिए।
नेपालको शैक्षिक क्षेत्रमा प्राविधिक जनशक्ति उत्पादनमा स्थापित फाउण्डेशनले सञ्चालन गरिरहेको एलबीइएफ क्याम्पस नेपालको पहिलो सूचना प्रविधि कलेज भएको र शिक्षा मन्त्रालयबाट मान्यता प्राप्त गरी विगत २३ वर्षदेखि नेपालको विभिन्न स्थानमा, विभिन्न विश्व विद्यालयको सम्बनधमा स्नातक एवं स्नातकोत्तर तहको विषयको अध्यापन गराउदैँ आएको फाउण्डेशनका अध्यक्ष जालनले बताए।
नगरपालिका र कलेजबीचको समझदारीसँगै नगरपालिकाको समन्वयमा नगरपालिका क्षेत्र एवं आसपासका स्थानीय तहमा अध्ययनरत कम्तीमा ५० विद्यार्थीलाई हरेक आर्थिक वर्ष कम्तीमा एक सीप विकास तथा क्षमता अभिवृद्धि तालिममासमेत सहभागी गराउँदै उक्त कलेजमा पठाइने भएको छ ।
प्रत्येक शैक्षिक सत्रमा नगरपालिकाले कलेजबाट मनोनयन भई आएका पाँचजना सूचना प्रविधि सङ्कायमा न्यूनत्तम ५औँ सेमेष्टर अध्ययन गरिसकेका विद्यार्थीलाई सूचना प्रविधिको स्वयंसेवीको रुपमा प्रशिक्षार्थी कार्यक्रममा सहभागी गराउने छ । कलेजले नगरपालिकाको साझेदारीमा नगरक्षेत्रमा रहेका बेरोजगार शिक्षित युवालाई निश्चित् मापदण्ड आधारमा कम्तीमा ५० जना युवा एवं विद्यार्थीका लागि आवश्यकता अनुसार विभिन्न क्षमता अभिवृद्धि एवं प्राविधिक सीप विकास तालिम सञ्चालन गर्नेछ । तालिमको सहभागी मनोनयन नगरपालिकाले गर्नेछ ।
चाँगुनारायण नगरपालिकामा धेरै भन्दा धेरै सूचना प्रविधिका दक्ष जनशक्ती उत्पादन गर्ने, उत्पादित दक्ष जनशक्तिलाई डिजिटल चाँगुनारायणको रुपान्तरणमा परिचालन गरी डिजिटल चाँगुनारायणको लक्ष्य हासिल गर्ने योजना रहेको नगर प्रमुख मिश्रले बताए।
","२१ फाल्गुन २०७८, शनिबार"
https://khabarhub.com/2023/08/483127/,Title not found,"काठमाडौँ– सञ्चार तथा सूचना प्रविधिमन्त्री रेखा शर्माले सूचना प्रविधिको सदुपयोगबाट राजनीतिक, सामाजिक र सांस्कृतिक रूपान्तरण गर्ने समय आएको बताएकी छन् ।
११३औँ अन्तर्राष्ट्रिय श्रमिक महिला दिवसका अवसरमा सूचना प्रविधिमा महिला (डब्ल्युआइआइटी) ले आयोजना गरेको सूचना प्रविधि महिला सम्मेलनलाई सम्बोधन गर्दै उनले विज्ञानमा आएको परिवर्तनले समाज रूपान्तरणमा योगदान गर्नुपर्ने बताएकी हुन् । उनले भनिन्, ‘समयको गतिसँगै विज्ञान प्रविधिमा आएको परिवर्तनलाई नेपालमा सबैखाले विभेद अन्त्यमा प्रयोग गर्नुपर्छ ।’
उनले पछिल्लो समयमा यो क्षेत्रमा महिलाको उत्साहजनक सहभागिता बढेकामा खुसी व्यक्त गरिन्। सञ्चार तथा सूचना प्रविधि क्षेत्रमा भएका नीतिगत व्यवस्थाले सूचना सञ्चारको क्षेत्रमा भइरहेको तीव्र विकासको उपयोग गरी डिजिटल नेपाल फ्रेमवर्क २०७६ ले परिकल्पना गरेको राष्ट्रिय लक्ष्य हासिल गर्न महिलाले सक्रिय भूमिका खेल्न सक्ने कुरामा आधार बढ्दै गएको उनको भनाइ थियो ।
विगतको जनयुद्धमा बन्दुक र बच्चा साथसाथै बोकेर महिलाले गणतन्त्र ल्याएको स्मरण गराउँदै माओवादी केन्द्रका नेतासमेत रहेका मन्त्री शर्माले भनिन्, ‘अब संविधान र कानूनले सुनिश्चित गरेका व्यवस्था कार्यान्वयनमा जोड दिनुपर्ने बेला आएको छ ।’ आफूले मन्त्रालय सम्हालेपछि राजनीतिक र कानूनी साक्षरताका लागि प्रविधिको प्रयोगलाई प्राथमिकता दिने नीति लिएको उल्लेख गर्दै उहाँले आगामी बजेटमार्फत यसलाई कार्यक्रमिक रूप दिने बताइन्।
प्रविधिको प्रयोगले महिलाको जीवन सहज बन्दै गएको उल्लेख गर्दै उनले प्रविधिकै दुरुपयोगबाट महिलाले आफ्नो जीवन गुमाउने अवस्था पनि कायमै रहेकाले प्रविधिको सदुपयोग र साइबर नैतिकतामा जोड दिनुपर्ने बताइन् ।
मन्त्री शर्माले पितृसत्तात्मक सोचका कारण संविधान र कानूनमा व्यवस्था गरिएका अधिकारलाई व्यवहारमा कार्यान्वयन गर्न चुनौती भएको बताइन्। उनले भनिन्, ‘महिला हामी आफैँले पैतृक सम्पत्ति लिन हिचकिचाउँछौँ । छोरीहरू पैतृक सम्पत्ति लिने कि माइती रोज्ने भन्ने बाध्यतामा पर्छन् । त्यसैले पनि महिला अधिकारलाई व्यावहारिक कार्यान्वयन गर्न सोहीअनुसारको कार्यक्रम ल्याउन आवश्यक छ ।’
सो क्रममा मन्त्री शर्माले सूचना प्रविधिको क्षेत्रमा योगदान गरेका एक सय एक जना महिलाको सफलताको कथा समेटिएको पुस्तक विमोचन गरेकी थिइन् । कार्यक्रममा सूचना प्रविधिमा योगदान गर्ने एक सय एक महिलालाई सम्मान पनि गरिएको थियो ।
","२४ फाल्गुन २०७९, बुधबार"
http://mail.martinchautari.org.np/blogs/infrastructure-and-development-lessons-learned-from-information-technology,पूर्वाधार र विकास – सूचना प्रविधिले सिखाएको पाठ,"प्रविधिमा मानवहितको क्षमता छ तर यो जादू होइन । दुई शताब्दि पहिले टेलिग्राफको आविष्कार हुँदा अब संसार साँघुरिदै जानेछ र  सबैको आवाज सुनिनेछ भन्ने विश्वास उब्जेको थियो । आज आएर टेलिग्राफ आफैं लोप भइसेको छ, जबकी सामाजमा विभेद छँदै छ । बिसौं शताब्दिमा टेलिभिजनले “विकासको लागि सञ्चार” भन्ने ठूलै वैचारलिक लहर ल्यायो । टेलिभिजनले दाबी गरिएझैं फाइदा ल्यायो त भनेर ठम्याउन नभ्याउँदै सूचना प्रविधिको युग आएको छ । सूचना प्रविधिमा त  सिङ्गो मानव सभ्यताकै रूपान्तरण गर्ने सामर्थ्य रहेको ठोकुवा हुन थालेको छ । यस्ता अड्कलबाजी सार्वजनिक बहसमा मात्र नभएर नीति निर्माणका गहन छलफलमा पनि उत्तिकै देखिन्छ । तर यी सबै बहस र छलफलले विश्वभरी प्राज्ञीक अनुसन्धानबाट उब्जेका केही गम्भिर तथ्यलाई बेवास्ता गरिरहेका छन् । पहिलो तथ्य, सूचना प्रविधिले आर्थिक विकास निम्त्याउँछ भन्ने प्रकल्पना कम आयस्तरभएका मुलुकहरूमा सिद्ध हुन सकेको छैन । दोश्रो तथ्य, सूचना प्रविधिबाट सबै समानरूपले लाभान्वित हुनुको साटो यो प्रविधिले समाजमा विद्यमान विभेदलाई झनै बढाउने खतरा प्रबल छ । तेश्रो तथ्य, वर्तमानमा सूचना प्रविधि पूर्वाधार प्रयोगकर्ताको आवश्यक्ता र क्षमता अनुरूप हुनुको साटो मात्र लगानीकर्ताको व्यापार फष्टाउन सहयोगी हुँदैछ । चौंथो तथ्य, सूचना प्रविधिबाट उफ्रेर विकासम्म पुग्नु सम्भव छैन, यी दुइका बीचमा थुप्रै अरू पूर्वाधारले पुलको काम गर्नु पर्ने हुन्छ । यी तथ्यलाई आतम्मसात नगरेसम्म पूर्वाधारका योजना यथार्थपरक हुने छैनन् ।
कसको विकास ?
सन् २००९ मा विश्वबैङ्कले सुचना प्रविधिमा लगानी गरेभने आर्थिक वृद्धिहन्छ भन्ने दाबी गरेको थियो । पछि २०१६ मा आएर सूचना प्रविधि र विकासको सम्बन्ध सोझो छैन भनेर विश्वबैङ्कले आफैं स्विकारेको छ । नेपालका सूचना प्रविधि नीतिले विश्व बैङ्कको पुरानै त्रुटिपूर्ण दाबीलाई उधृत गरेका छन्, जबकि सूचना प्रविधि र आर्थिक विकासबारे प्राज्ञीक अनुसन्धातामाझ पहिले देखिनै मतभेद थियो । समग्रमा अनुसन्धानले के देखाउँछ भने विकसित मुलुकमा सूचना प्रविधि आर्थिक विकासमा सहयोगी देखिए तापनि गरिब राष्ट्रमा त्यो सम्भव छैन ।
सूचना प्रविधिको पहुँच र प्रयोगबारे भएका अनुसन्धानले पूर्वाधारले समाजमा रहेको असमानतालाई अझै फराकिलो पार्ने चेतावनी दिएको छ । समाजमा पहिले नै सशक्त रहेको वर्गले यो अर्वाचिन प्रविधिको फाइदा उठाउने भएकोले सामाजीक-आर्थीक विभेद झनै बढ्ने हो कि भन्ने त्रास छ । नेपालको तथ्याङ्क हेर्दा पढेलेखेका र बिजुलीमा बढी खर्च गर्ने घरधुरी नै इन्टरनेटको प्रयोगकर्ता भएको देखिन्छ । त्यसमाथि ब्रोडब्याण्डको पहुँच शहरी क्षेत्रमैं सीमित छ । गाउँ गाउँमा मोबाइल फोन पुग्नु सन्तोषजनक मान्न सकिएला, तर मोबाइल डाटाबाट इन्टरनेट चलाउनेहरू शहरमैं केन्द्रित छन् ।
अहिले नेपालमा  इन्टरनेटको सर्वव्यापी पहुँच पुर्‍याउनु नै ठूलो चुनौती रहेको छ । धनी मुलुकहरूको अनुभवले इन्टरनेटको पहुँच व्यापक हुँदैमा सबैले त्यसको समान प्रयोग गर्न सक्दैनन् भन्ने देखाउँछ । समाजमा रहेको आय, सीप र शिक्षास्तरको भिन्नता इन्टरनेट प्रयोगमा झल्किन थाल्छ । पुरानै टाठाबाठा र सम्पन्नले नै बढी मात्रामा, बढी गुणस्तरको, र बढी उपयोगी ढङ्गले इन्टनरेटलगायतका डिजिटल प्रविधि प्रयोग गर्न थाल्छन् । फलस्वरूप थोरैले मात्र सूचना प्रविधिबाट सम्भावित आय अथवा सीप वृद्धि जस्ता ठोस लाभ हासिल गर्छन् ।
समाजमा असमानतालाई निमिट्यान्न पार्छु भन्नु विज्ञान असम्मत भावुक चित्कार मात्र हुन सक्छ । बरू कुन हदसम्म असमानता स्विकार्य छ भन्ने प्रश्न महत्त्वपूर्ण छ । इन्टरनेटको सन्दर्भमा भन्दा सबै नागरिकले अनलाइन समाचार पढ्न सकून् भन्नु उचित होला,  तर सबै देशवासी अनलाइन व्यापार गर्न  सक्षम होऊन् भन्नु अवास्तविक हो । खासगरी अत्यावश्यक सेवा पाउने पुराना विकल्पलाई लत्याएर नयाँ प्रविधि थोपर्नु खतरनाक हुन्छ । जस्तो, सरकारी फारामहरूलाई अनलाइन मात्र भर्ने प्रावधान राखिए भने त्यो अस्विकार्य हुन्छ ।
कसरी विकास ?
प्रयोगबिना पूर्वाधार व्यर्थ हुन्छ । पहुँचसम्बन्धी तथ्याङ्कले भौतिक परियोजना सफल भइरहेका छन् भनेर झुक्याउन सघाउँछन् । यसको उदाहरण मोबाइल इन्टरनेट हो । हातहातमा मोबाइल पुगेपनि मोबाइल इन्टरनेट प्रयोगकर्ताले औसतमा मासिक ६८ एम. बि. भन्दा कम डाटा खपत गर्छन्, जुनै निकै नै कम हो । नेपालमा डाउनलोडको दाँजोमा अपलोड लगभग शून्य छ, यसबाट  प्रयोगको दृष्टिले नेपाल इन्टरनेटको डम्पिङ्ग साइट मात्र हो भन्ने प्रष्टिन्छ । अन्तर्राष्ट्रिय बजारले  जे सामग्री थोपर्छ त्यही यहाँ प्रयोग हुन्छ । इन्टरनेटले “ज्ञानमा आधारित समाज” को निर्माण गर्छ भन्ने परिकल्पना र गरिब राष्ट्रहरूको यथार्थ ठीक उल्टो पाइएको छ । नेपाल जस्तो मुलुकमा परम्परागत स्थानिय ज्ञान र सीपलाई बढुवा दिन इनटरनेटले कुनै मद्दत पुर्‍याएको छैन ।
आज पूर्वाधार बनाइहालौं, भोलि त्यसको प्रयोग भइहाल्ला भन्ने रणनीतिले सधैं काम गर्दैन । त्यसको निम्ति पूर्वाधारको निर्माण प्रयोगकर्तालाई ध्यानमा राखेर गरिनुपर्छ । इन्टरनेटको सन्दर्भमा ठीक उल्टो भइरहेको छ । इन्टरनेटको राम्रो उपयोग गर्न प्रयोगकर्ताले उचित शिक्षा र अङ्ग्रेजीको राम्रो ज्ञान हासिल गर्नु पर्ने भएको छ । हो, मनोरञ्जनको लागि शिक्षा र भाषाले खासै असर गर्दैन र संसारभर मनोरञ्जन नै इन्टरनेटको प्रमुख उपयोगिता हो । तर मनोरञ्जनको लागि टेलिभिजन छँदै थियो, इन्टरनेट किन चाहियो ? प्रयोगकर्ता मैत्री नभएसम्म सूचना प्रविधि विशेष किसिमका व्यापारलाई मलजल दिने औजार बन्नेछ, बौद्धिक बहसमा दाबी गरिएझैं कमजोरहरूको बोलीलाई चर्को रूपमा अगाडि ल्याउने मञ्च कदापि बन्ने छैन ।
सेतु कसले बाध्ने त ?
एउटा पूर्वाधार र विकासको बीचमा अरू थुप्रै पूर्वाधारले पुलको काम गर्नुपर्ने हुन्छ। सूचना प्रविधि र बिजुलीको सोझो सम्बन्ध छ । विश्वभरी हेर्दा सूचना प्रविधिको उपकरणमा एउटा घरधुरीको १५ प्रतिशत बिजुली खपत हुने गरेको छ । मार्टिन चौतारीको अनुसन्धानले नेपालमा सन् २०११ सम्ममैं सूचना प्रविधिले यातायात क्षेत्रको हाराहरीमा उर्जा खपत गर्ने थालिसकेको अनुमान गरेको छ, जबकि अहिले सम्म पनि इन्टरनेटको पहुँच र प्रयोग निकै कम छ । सूचना प्रविधिका उपकरणहरू गुणस्तरिय बन्दै गएकाले तिनको बिजुली खपत घट्दै गएका छन्, तर त्यो भन्दा निकै तेज गतिले ती उपकरणको प्रयोग बढ्ने गरेको छ, जसले गर्दा संसारभरी सूचना प्रविधिको कुल उर्जा खपत झन् झन् बढ्दो छ । पहिले इन्टरनेट चलाउने घरमा एउटा कम्प्युटर मात्र हुने गर्थ्यो, हेर्दाहेर्दै एउटै प्रयोगकर्तासंग ल्यापटप, ट्याबलेट, मोबाइलफोन जस्ता उपकरण हुन थालेको छ । त्यससंगै इन्टरनेट प्रयोगकर्ता पनि बढ्दै छन् । सूचना प्रविधिको भावी उर्जा माग पूरा गर्न नसकिएमा सो पूर्वाधारको कुनै उपयोगिता हुने छैन । आयातित बिजुलिले केही सघाउला, तर त्यसका आर्थीक र राजनीतिक असर आफैंमा विवादका विषय हुन् ।
सूचना प्रविधिको उपयोगीता सडकमा पनि निर्भर गर्छ । अप्टिकल फाइबर जस्ता पूर्वाधार बिछ्याउँदा सडकको अभाव त खट्किन्छ नै, अनलाइन व्यवसायलाई जीवन्त बनाउन पनि सडक चाहिन्छ । दुर्गम क्षेत्रबाट अर्डर दिदैँमा आवश्यक सामग्री इन्टरनेटको तारबाट पुग्ने छैनन्, त्यसको लागि सडक नै चाहिन्छ । त्यसैगरी सूचना प्रविधि शिक्षितको हितैसी प्रविधि हो, शिक्षाको पूर्वाधार पनि उत्तिकै आवश्यक छ । विश्वबैङ्ककै शब्दमा भन्दा डिजिटल अर्थततन्त्रका गैह्र-डिजिटल आधार हुन्छन्, जसबिना सूचना प्रविधिको राम्रो प्रभाव देखिने छैन ।
आजका बौद्धिक “विकासको लागि पूर्वाधार” को मन्त्र जप्ने गर्छन । तर हामीले बुझ्नु जरूरी छ,  विद्यमान विभेदलाई बढुवा दिने, प्रयोगकर्तालाई भन्दा निर्मातालाई बढी लाभ पुर्‍याउने, र अरू पूर्वाधारबिना पंगु हुने दुर्गुण सूचना प्रविधिमा मात्र होइन, सडक र उर्जालगायत अन्य संरचनामा पनि छन् । त्यसैले पूर्वाधारका योजनामा रोडा, ढुङ्गा वा तार मात्र होइन, त्यसका नकारात्मक प्रभवालाई कसरी रोक्नेबारे पन उल्लेख हुनु पर्दछ ।
",2024-05-19
https://nagariknews.nagariknetwork.com/opinion/125150-1498980720.html,सूचना प्रविधि र भाषा,"आजको समय भाषा प्रविधिको हो । आजको भाषा मानिसले अर्थ लगाउन सक्नेमात्र भएर पुग्दैन । मेसिनले प्रशोधन गर्न सक्ने हुनुपर्छ । आजको लेखाइ पाठ सङ्ग्रह विश्लेषण प्रक्रियामा भाषिक लगत (डाटा), भाषाको घटकीय विश्लेषण र कम्प्युटरले प्रशोधन गर्न सक्ने वाक्य संरचना भएको हुनुपर्छ । तर नेपालका नीति निर्मातालाई भाषा प्रविधिबारे चासो देखिँदैन । कानुन पढेका वकिलले भाषाको आधिकारिक अनुवाद गर्छन् । कानुनले भाषा हेर्ने अधिकार वकिललाई दिएको छ ।
सूचना प्रविधि विकासको तीव्र परिवर्तनमा भाषा प्रविधिले महत्वपूर्ण भूमिका खेलेको हुन्छ । तीव्र विकास र परिवर्तनसँग समन्वय गर्न भाषा प्रविधिसहितको सूचना प्रविधि नीति निर्माण गर्नु आजको आवश्यकता हो । कम्प्युटर सक्षम भाषा सूचना प्रविधिको अभिन्न अङ्ग भएकाले सूचना प्रविधि नीतिमा नेपाली भाषाको मानकीकरणलाई सम्बोधन गर्नु नित्तान्त जरुरी भइसकेको छ ।
नेपालको हकमा ११ प्रतिशत जनता अङ्ग्रेजीमा र ८९ प्रतिशत जनता नेपाली वा नेपालका अन्य राष्ट्रभाषामा कारोबार गर्न सक्षम छन् भनेर नेपाल सरकार सार्वजनिक गर्छ अनि विकास बजेटको ९७ प्रतिशत खर्च हुने सार्वजनिक खरिद तथा अनुगमन कार्यालयको वेबसाइटमा भने सरकारी कामकाजको नेपाली भाषाको ‘न’ पनि छैन ।
राष्ट्रिय पहिचानमा त्यस देशको भाषा र संस्कृतिले महत्वपूर्ण भूमिका निर्वाह गरेको हुन्छ । प्रायः सबै देशको राष्ट्र निर्माणको इतिहास उपनिवेशबाट स्वतन्त्र भएका स्वतन्त्रताका प्रयास समेटेर लेखिएको हुन्छ । औपनिवेसिक साम्राज्यबाट स्वतन्त्र भएका राष्ट्रको इतिहासमा राष्ट्रनिर्माणका प्रतीकहरू राष्ट्रिय युद्ध, राष्ट्रिय झण्डा, राष्ट्रिय दिन, राष्ट्रिय पर्व, राष्ट्रिय फूल, राष्ट्रिय जनावर, राष्ट्रिय भाषा, लोककला र लोककथासमेत समेटेको पाइन्छ । एसियामा भारत, बङ्गलादेश पाकिस्तानमा ब्रिटिस साम्राज्यको उपनिवेशबाट मुक्तिको सङ्घर्षका कथा पाइन्छ भने अमेरिकाको राष्ट्र निर्माणमा पनि स्पेनी हस्तक्षेपबाट मुक्तिको युद्धको कथा लेखिएको छ । संयुक्त राज्य अमेरिका निर्माणमा स्पेनी–अमेरिकी युद्ध १८९८ पछि स्वतन्त्र अमेरिकाको इतिहास सुरू भएको हो । तर नेपाल कहिल्यै परतन्त्र हुनु नपरेर होला यहाँ राष्ट्रिय स्वतन्त्रता दिवस मनाउनुपर्दैन । त्यसैले होला हामीकहाँ भाषा, संस्कृति र इतिहासको आदर सम्मान पनि हुँदैन । चीन ऐतिहासिक कालमा थुप्रै तरिकामा भद्रगोल अवस्थामा थियो । भाषा, संस्कृति र राजनीतिक दर्शनमा विभाजित थियो । तर आज भाषा प्रविधि नीतिले गर्दा कम्प्युटरको भाषामा अङ्ग्रेजीलाई पछि पार्न खोज्दैछ ।
भाषा, संस्कृति र इतिहासको अध्ययनले त्यस देशको ज्ञान र समृद्धिको प्रतिनिधित्व गरेको हुन्छ । नेपालको हकमा ११ प्रतिशत जनता अङ्ग्रेजीमा र ८९ प्रतिशत जनता नेपाली वा नेपालका अन्य राष्ट्रभाषामा कारोबार गर्न सक्षम छन् भनेर नेपाल सरकार सार्वजनिक गर्छ अनि विकास बजेटको ९७ प्रतिशत खर्च हुने सार्वजनिक खरिद तथा अनुगमन कार्यालयको वेबसाइटमा भने सरकारी कामकाजको नेपाली भाषाको ‘न’ पनि छैन । सरकारी कामकाजको भाषाको शुद्धाशुद्धिको त कुरै नगरौँ । नेपालका सन्दर्भमा सक्षम स्थानीय भाषा भनिएको नेपालीको समेत प्राविधिक विश्लेषण हुन सकेको छैन । संयुक्त राष्ट्र सङ्घको सूचना प्रविधिसम्बन्धी विश्वव्यापी मान्यताअनुसार स्थानीय सामग्रीको निर्माण र त्यसको पूर्वाधार निर्माण आइसिटीको महत्वपूर्ण पक्ष हो । स्थानीय भाषामा स्थानीय सामग्री निर्माण आइसिटी विकासको आधार भूमि हो । स्थानीय भाषा सफ्टवेयर र स्थानीय सांस्कृतिक सामग्री आफ्नै भाषामा उपलब्ध हुनुपर्छ । आइसिटीलाई विकासको सहयोगी बनाउने हो भने स्थानीय भाषा सफ्टवेयर स्थानीय सामग्री निर्माण प्रभावकारी साधन हो ।
आजको लेखाइ पाठ सङ्ग्रह विश्लेषण, घटकीय विश्लेषण र कम्प्युटरले प्रशोधन गर्न सक्ने वाक्य संरचना भएको हुनुपर्छ । तर नेपालका नीतिनिर्मातामा भाषा प्रविधिबारे चासो देखिँदैन । भाषा प्रविधि स्थानीयकरण नीति अवलम्बन गर्न सके स्थानीय भाषामा प्रविधि ग्रहण, हस्तान्तरण, मानकीकरणको विकास, वर्ण, अङ्क, चिह्न, लिप्यन्तरण, रुपियाँ, पात्रो, सम्बोधन, अनलाइन विद्युतीय लेखन, अदालतमा दूर तारेख लिने प्रविधि आदिको विकास सम्भव हुने थियो । नेपाली भाषाको हकमा कम्प्युटरमास वर्ण (सङ्केतसहित) निर्धारण, वर्णानुक्रम निर्धारण, वर्ण सङ्केतन, प्रविष्टि र भण्डारण मानक, व्यक्तिवाचक (स्थान नाम र व्यक्ति नाम) नाम कोश, देवनागरी रोमनाइज्ड लिप्यन्तरण प्रारूप, सूचना प्रविधिमा प्रयोग गर्न सकिने मेसिन पठनीय व्याकरणिक कोटिका ट्याग, पदावली ट्याग, मेसिनले पढ्न सक्ने पाठ सङ्ग्रह, एक भाषिक वा द्वैभाषिक अभिलेख भण्डारण प्रारूप आदिको मानकीकरण गर्नसके कम्प्युटरमा नेपाली भाषामा काम गर्न बाटो खुल्ने थियो ।
बितेको दशककै कुरा गर्दा अरबौँ रुपियाँ खर्च गरेर सङ्घीय मामिला तथा स्थानीय विकास मन्त्रालयले राखेको पञ्जिकाधिकारीको कार्यालयको अभिलेखमा नेपाली नाम र ठेगानामा धेरै गल्ती पइएको छ । जन्म दर्ता, मृत्यु दर्ता, विवाह दर्ता, बसाइँ सराइ र सम्बन्ध बिच्छेदको अभिलेखका लागि दर्ता किताब बनाउन विश्व बैंकबाट १६ अरब ३८ करोड ऋण लिएको छ तर उक्त ऋणको तमसुकमा नेपाली नागरिकको नाम ठेगाना नेपालकै सर्भरमा राख्ने भनेर कहीँ उल्लेख छैन ।
नेपालको राहदानीमा १० लाख ९ हजार र नेपाल सरकार पञ्जिकाधिकारीको कार्यालयमा २ करोड ६४ लाख नाम र ठेगाना गलत प्रविष्टि छ । यो हचुवामा भनेको होइन नेपाली नामको आवृत्ति केलाएर हिसाब गरेको हो । त्यसैगरी ड्राइभर लाइसेन्सको रेकेर्ड विदेशमा (इन्डिया) रहेकामा सर्वोच्च अदालतद्वारा नेपालमै सर्भर राख्न अन्तरिम आदेश भएको कुरा समाचारमा सार्वजनिक भइसकेको छ ।
विषादी र वनस्पतिको नाममा ९३५ जति अङ्ग्रेजीकरण भइसकेको छ भने नापी विभागले ३ वर्ष लगाएर राष्ट्रिय गौरवको आयोजनाअन्तर्गत अनुसन्धान गरेको नेपाली खोलानाला, वनजङ्गल, पाटीपौवा, दुर्गकिल्ला, पाखापखेरा, सीमाकिल्ला पानीपँधेरो आदिको भौगोलिक स्थान नाम इ. सं. २०१० को नोभेम्बरमा इन्टरनेटबाटै डाटा पाइरेसी भएको अनुमान गरिएको छ ।
केही समयअगाडि नेपाली नामको लगत केलाउने सन्दर्भमा यस हरफका लेखकले पूर्वप्रधानन्यायाधीश सुशीला कार्कीको नाम ११ किसिमले लेखेको पाएको थियो । यति हुँदा पनि नेपाली भाषामा मानकीकरणको नीति बनाउनेबारे नीतिनिर्माताको दिमागमा घुस्न सकेको छैन ।
नेपाली राहदानीमा देवनागरीमा लेख्न पाइँदैन । रोमन देवनागरी म्यापिङमा ४२ प्रतिशत गल्ती पाइएको छ । ड्राइभिङ लाइसेन्समा नेपालीमा नाम लेख्न पाइँदैन । ठाउँको नाम (ठेगानाको) लेखाइ ५७ प्रतिशत जति गल्ती पाइएको छ ।
देशको सबभन्दा धेरै राजश्व लगानी गरेर बनाउन लागेको, बनाउँदै गरेको नेपालको सम्पदा कोश अङ्ग्रेजीमा लेखिएको छ र ‘एलोभेरा इज कल्ड घिउकुमारी इन भर्नाकुलर नेपाली’ भनेर लेखिएको छ । नेपाली भाषा भारतमा संविधानको आठौँ अनुसूचीको प्रान्तीय सरकारी कामकाजको भाषा भनेर लेखिन्छ तर नेपालमा नेपाली भाषा भर्नाकुलर (मानकीकरण नभएको गाउँले वा गँवारको बोली) हुन्छ ।
राहदानी, ड्राइभर लाइसेन्स जस्ता परिचयमा लेखिने भाषिक कुरालाई अन्य देशको हकमा द्वैभाषिक वा बहुभाषिक कानुनले व्यवस्थित गरेको हुन्छ । भाषा हेर्ने आइएसओ निकाय पनि बनाइएको हुन्छ । तर नेपालमा भाषा र प्रविधि हेर्ने आइएसओ निकाय नै छैन ।
भाषाको समस्या भनीसाध्य छैन । टोप नारायण र तोप नारायणमा अङ्ग्रेजीमा दुवै टिओपी नारायन हुन्छ । नेपालको राहदानीमा रोमनमा शुद्ध र एउटै स्पेलिङ लेख्नुपर्छ । अङ्ग्रेजीमा तिम्सिना लेख्नुपर्ने रे देवनागरीमा चाहिँ तिमसिना, तिमिल्सिना, तिमल्सिना, तिमलसिना, तिमिल्सेना, तिमल्सिना, तिमिलसेना, तिमिल्सेना, न्यौपाने, नेउपाने पौडेल, पौड्याल आदि आदि गनीसाध्य छैन। वाग्मतीको फोहोरभन्दा बढी फोहोर त राहदानीमा रहेछ । झन् सङ्घीय मामिला तथा स्थानीय विकास मन्त्रालयको स्थानीय सरकारको अभिलेखमा त पचहत्तर जिल्लाका नेपालीको नाम र थरमा फोहोर (गार्बेज) सङ्कलन गरेको पाइयो । ह«श्व–दीर्घको झगडा समाधान गर्न भनेर अन्तर्राष्ट्रिय नेपाली भाषा सञ्जाल बनेको छ । वास्तविक समस्या समाधान गर्नेबारे कसैलाई चासो छैन । यो समस्याले नेपाली भाषालाई मात्रै खाँदैन नेपाली सबैको नाम थर बिगार्छ र देवनागरी अङ्कलाई इन्टरनेटबाट बिदा गरेजस्तै नेपाली नाम र थरलाई पनि बिदा गर्छ । अनि विश्वविद्यालयमा क्रिया, विशेषण र क्रियाविशेषण र ह«श्व दीर्घमात्र पढाउने होला । देश बचाउन भूगोल बचाएर मात्र पुग्दैन । यसको चेतना कहिले पलाउने ?
इन्टरनेट डाटा आजको वैश्विक अर्थव्यवस्थारूपी जीवनको रक्तसञ्चार हो । स्थानीय सामग्री निर्माण र परिचालन विश्वव्यापी समस्या बन्दै गएको छ । स्थानीय सामग्री निर्माण र परिचालनका दुई सरल तर शक्तिशाली तरिका छन् । विदेशी व्यापारभन्दा स्वदेशमा सक्षम कम्पनीहरू सिर्जना गर्ने । इन्टरनेट डाटा जस्तै इमेल, खरिदबिक्री अभिलेख, कृषि, बाली, पैदावार, यातायात ट्राफिक आदिको जानकारी स्वदेशी भाषामै जनताको सर्वसुलभ पहुँच हुनेगरी राख्नुपर्ने ।
डिजिटल प्रविधि जस्तो सर्भर, व्यक्तिगत कम्प्युटर र मोबाइल उपकरणहरूबाट समेत इन्टरनेटमार्फत र सहज पहुँच पु¥याउने काम सरकारी नीतिले व्यवस्था गरेको हुनुपर्छ । त्यसका लागि स्वदेशी भाषामै इन्टरफेसको निर्माण, परम्परागत संस्कृतिका फोटो साझेदारीदेखि बैंक, ऋण प्रक्रिया, विश्वविद्यालय अनुसन्धानका डाटा स्थानीयकरण, भण्डारण प्रक्रियाको राम्रो व्यवस्था हुनु जरुरी हुन्छ । यस्तो डाटा राख्ने व्यवस्थाको जानकारी अन्य देशलाई दिनुहुँदैन । डिजिटल अर्थव्यवस्थाका डाटा स्थानान्तरण वा कम्पनीहरूको डाटाको सुरक्षा डाटा भण्डारणमा सरकारको नियन्त्रण, डाटा स्थानीयकरण नीतिमा डाटाको परिभाषादेखि स्थानीयकरण पूर्वाधार विकास गरेर देशको ४० प्रतिशत आर्थिक आधार स्वदेशी भाषा र साधनस्रोत परिचालनबाट निश्चित गरेरमात्र मोबाइलमा फोर जी सेवा लागु गर्नुपर्छ । यति भएन भने त्यस देशको समाज डाउनलोड सोसाइटीमात्र हुन्छ र प्रविधिमा त्यस्तो समाजलाई परजीवी समाज भन्छन् । यति गरिएन भने सूचना प्रविधिका माध्यमबाट हुने विदेशी भाषा र संस्कृतिको हस्तक्षेप धान्न सकिँदैन ।
देशलाई समृद्ध पार्न प्रकृतिले दिएको बौद्धिक सम्पत्तिको संरक्षण गर्नुपर्छ । बौद्धिक सम्पत्तिभित्र सुरक्षण गर्नुपर्ने वस्तु भनेको भाषा र परम्परागत ज्ञान पनि हो । तर, बौद्धिक सम्पत्तिलाई नेपालको कुनै दस्तावेजमा राम्ररी परिभाषित गर्न सकिएको छैन । राजनीतिक सम्पत्तिमा लोकतान्त्रिक गणतन्त्र हुँदै सङ्घीयतामा पुगिसके पनि बौद्धिक सम्पत्तिमा २०२२ को ६ वर्षे पञ्चायती बालकभन्दा माथि उठ्न सकेको देखिँदैन ।
विश्व बौद्धिक अधिकार सङ्गठनको नियम पालना गर्ने हो भने पहिले संस्कृति मन्त्रालयअन्तर्गत सांस्कृतिक, भाषिक र प्राकृतिक सम्पदाको ज्ञान बैँक बनाउनुपर्छ । अनिमात्र बौद्धिक सम्पत्तिको कानुन बनाएर कारोबार गर्नुपर्छ नत्र छिमेकी देश वा विदेशीको भाषा र संस्कृतिको पञ्जाबाट छुटकारा पाउन सकिँदैन । नेपालमा आफ्नो पेसाप्रति जिम्मेवार मानिस पाउन नसकिने भइसक्यो । ठूलाठूला जिम्मेवार पत्रिकाले समेत बौद्धिक सम्पत्तिको समाचार प्रकाशन गर्नुभन्दा पहिला तथ्य रुजु गर्दैनन् ।
भाषा प्रविधिका क्षेत्रमा नीति निर्माणको क्षेत्र उस्तै बेहाल छ । सूचना प्रविधिको विकासमा महङ्गो प्रविधि किनेर सीमित चुनौतीहरूको सामना गर्न त सकिएला तर भाषा इन्जिनियरिङको आवश्यक ज्ञानबिना विकासशील देशहरूसँग प्रतिस्पर्धा गर्ने अवस्था सिर्जना हुन सक्दैन । त्यसैले भाषा तथा सूचना प्रविधिको विकास र परिवर्तनसँग समन्वय गर्न भाषा प्रविधिसहितको सूचना प्रविधि नीति आवश्यक छ ।
इन्टरनेटमा प्रयोग हुने भाषाको आधारमा त्यस देशका ब्रोडबेन्ड डिस्ट्रिब्युटरले ब्यान्डविथ नियन्त्रण गर्दारहेछन् । त्यसकै आधारमा ब्यान्डविथको आम्दानी युरोप अमेरिका र अस्ट्रेलियाका कम्पनीको अधीनमा रहेछ । नेपालले इनफर्मेसन हाइवे र ब्यान्डविथका नाममा वार्षिक करिब ४२ अरब खर्च गर्दोरहेछ । तर नेपाली भाषा मानक बनाएर नेपालीमै इन्टरनेटको सामग्री उत्पादन गर्नचाहिँ १ रुपियाँ पनि खर्च गर्दैन ।
अबको समय पेपरबेस लेखन नभएर पेपरलेस लेखनको समय हो । अब विद्युतीय लेखाइले भाषाको प्रतिनिधित्व गर्नुपर्ने हुन्छ । प्रविधि चलाउन भाषा चाहिन्छ । सूचना, प्रविधि र भाषाको अन्तरनिर्भरतालाई छुट्याएर नेपाली भाषाको मानक निर्धारण हुन सक्दैन । अङ्ग्रेजी भाषालाई प्रविधि सक्षम बनाएर नै सूचना प्रविधिको तीव्र विकास सम्भव भएको कुरा छर्लङ्ग छ । नेपाली भाषा मानक बनाउने सन्दर्भमा यस कुरालाई बिर्सन मिल्दैन । भाषा तथा सूचना प्रविधि नीति बनाउन ढिलो भइसक्यो । कम्प्युटर सक्षम भाषा प्रविधिसहितको सूचना प्रविधि नीति तथा भाषा मानककीकरणलाई सम्बोधन गर्नु नितान्त जरुरी भइसकेको छ ।
",१८ असार २०७४
https://nagariknews.nagariknetwork.com/economy/116319-1486701840.html,नाम मात्रैको 'राष्ट्रिय सूचना तथा प्रविधि परिषद्,"काठमाडौं- सूचना तथा प्रविधिको विकासका लागि उच्चस्तरीय निकाय बनाउने उद्देश्यका साथ एमाले अध्यक्ष केपी ओली प्रधानमन्त्री हुँदा बनाएको 'राष्ट्रिय सूचना तथा प्रविधि परिषद्' अहिले निष्त्रि्कय भएको छ। नेपालमा 'स्मार्ट सिटी'को विषयमा अवधारण बनाउनुको साथै समग्र आइसिटी क्षेत्रको विकासका लागि भन्दै ओलीले २७ जना आइटीका प्रतिनिधिलाई चार वर्षको नियुक्ति दिएका थिए। तर, हालसम्म परिषद््को बैठक नबस्दा यसको ओचित्यमाथि नै प्रश्न उठ्न थालेको छ।
२०७७ वैशाख ३० गते मन्त्रिपरिषद्को बैठकले प्रधानमन्त्रीको अध्यक्षतामा 'राष्ट्रिय सूचना तथा प्रविधि परिषद््' गठन गर्ने निर्णय गरेको थियो। गठनपछि प्रधानमन्त्री ओलीले परिष्दको बैठक बालुवाटारमा एकपटक मात्रै राखेका थिए।
नेपालमा सूचना र प्रविधिको एक उच्चस्तरिय नियामक तथा समन्वयात्मक निकायको रुपमा विकास गर्ने उदेश्यका साथ बनाइएको परिषद्को कार्यालय कहाँ राख्ने समेत टुंगो हुन नसकेको परिष्दका सदस्य तथा कम्युटर एसोसियसन नेपाल फेडरेसन (क्यान) का अध्यक्ष विनोद ढकालले जानकारी दिए। उक्त परिषद्को पहिलो बैठकले क्यान महासंघका अध्यक्ष विनोद ढकाल संयोजक र वसन्त बन सदस्य रहने गरी 'स्मार्ट सिटी'को अवधारणा तय गर्ने निर्णय भएको थियो। तर, उक्त अवधारणा पत्र अलपत्र परेको छ। अध्यक्ष ढकालले भने, 'स्मार्ट सिटीको विषयमा भौतिक योजना तथा विकास मन्त्रालयमा तीन पटकसम्म गए, तर, मन्त्रालयबाट कुनै चासो नदेखाएपछि स्मार्ट सिटीको अवधारणा अलपत्र परेको छ।'
नेपालमा आइसिटी क्षेत्रको विकासका लागि गाइडलाइन दिने उद्देश्यका साथ स्थापना भएको परिषद्् नाम मात्रको परिषद् भएको उनको भनाइ छ। 'हामीलाई चार वर्षका लागि नियुक्ति पत्र दिएको छ,' उनले भने, तर, एक वर्ष हुन लागिसक्यो काम केही गर्न सकिएको छैन।
प्रधानमन्त्री अध्यक्ष रहने गरी गठन गरिएको परिषद््मा विभिन्न मन्त्रालयका सचिव, क्यान महासंघ, एनटिए, त्रिभुवन विश्वविद्यालय, काठमाडौं विश्वविद्यालयका २७ जना प्रतिनिधिलाई चार वर्षका लागि नियुक्ति दिइएको अर्का सदस्यले जानकारी दिए। अध्यक्ष ढकालले भने, 'परिषद्मा कार्यकारी तोकिदिएको भए पनि काम गर्न सजिलो हुन्थ्यो।' कहाँ कार्यालय राख्ने र कसरी बैठक गर्ने भन्ने समस्या भएको उनले बताए।
आइसिटी क्षेत्रको विकास र विस्तारमा सूचना तथा सञ्चार मन्त्रालय, विज्ञान तथा प्रविधि मन्त्रालय र नेपाल दूरसञ्चारबीच समन्वय हुन नसकेका कारण उक्त परिषद्् गठन भएको थियो।
'नयाँ प्रधानमन्त्री पुष्पकमल दाहालले आइसिटी क्षेत्रलाई प्राथमिकतामा राख्न नसकेका हुन् वा समयले साथ नदिएको हो,' यत्तिकै भन्न नसकिने अध्यक्ष ढकालको भनाइ छ। परिषद्का अध्यक्ष प्रधानमन्त्री हुने र अहिलेसम्म बैठक बस्न नसक्दा आइसिटिको विषयमा हुनुपर्ने योजना र निर्णय हुन नसकेको अध्यक्ष ढकालले बताए। सूचना र प्रविधिमा भएका नीति र नियामक निकाय र मन्त्रालयबीच समन्वय नभएकाले नयाँ नियामक निकायको अवधारणा सहित गठन भएको परिषद््ले गति लिन नसक्नु सरकारकै कमजोरी रहेको उनको बुझाई छ।
प्राडा दिनेश शर्माले नेपालमा सूचना प्रविधिको विकास गर्न गठन भएको परिषद्् आफैंमा अन्योल हुँदा झन समस्या भएको बताए। परिषद्् नै सक्रिय नभएपछि स्मार्ट नेपाल, इस्मार्ट सिटीको नारा पूरा हुन नसक्ने भन्दै यसबारे सरकार नै गम्भीर भएर लाग्नुपर्ने जानकारी दिए। सरकारले विज्ञान प्रविधिमा लगानी गर्न उत्साहित हुनुपर्ने निर्णय गर्ने ढिलाइले समस्या भएको बताए। उनले भने, 'नेपालको दिगो विकासका लागि सूचना प्रविधिको पहुँच दिगो रुपमा जनताले उपभोग गर्न सके परिषद््को उपलब्धि हुने छ।' अन्यथा नारामात्रै हुने शर्माको भनाइ थियो।
नेपाल दूरसञ्चार प्राधिकरणका अध्यक्षले सूचना प्रविधिमा केही हुने आशाको साथ परिषद्् गठन भए पनि अहिले आएर गुपचुप भएको बताए। उनले भने, 'एनटिएको तर्फबाट म सदस्य छु तर, जे सोचेर परिषद् गठन भयो त्यो हुन नसक्दा दुःख लागेको छ।' सरकारले वास्तवमा सूचना प्रविधि विकास र विस्तारमा किन संवेदनशील हुँदैन,' उनले भने, 'एनटिएले गर्ने काममा समेत सहयोग गर्दैन।'
को-को छन् परिषद्मा?
परिषद््को सहअध्यक्षमा सूचना तथा सञ्चारमन्त्री र विज्ञान तथा प्रविधिमन्त्री तथा सदस्यमा क्रमशः मुख्यसचिव, राष्ट्रिय योजना आयोगका सदस्य (सूचना प्रविधि शाखा), सचिवहरू अर्थ, गृह, शिक्षा, सूचना तथा सञ्चार, उद्योग, सहरी विकासका रहेका छन्।
नेपाल दूरसञ्चार प्राधिकरणका अध्यक्ष, सूचना तथा सञ्चार प्रविधिसँग सम्बन्धित संघसंस्थामध्येबाट सरकारले तोकेको दुईजना, सूचना र सञ्चार प्रविधिसम्बन्धी अध्ययन अध्यापन गराउने विश्वविद्यालय वा प्रतिष्ठानका प्राज्ञमध्येबाट दुईजना, सूचना सञ्चार प्रविधि विशेषज्ञमध्येबाट दुईजना सदस्यका साथै अन्य विभिन्न क्षेत्रबाट गरी जम्मा २७ जनालाई नियुक्ति पत्र दिएका थिए।
",२८ माघ २०७३
https://nagariknews.nagariknetwork.com/technology/115877-1486094940.html,सूचना प्रविधिको एक सय वर्ष फर्केर हेर्दा,"काठमाडौं- आजभन्दा सय वर्षअघि कसैको हातमा न त मोबाइल फोन थियो न त घर घरमा लाइन फोन र इन्टरनेट। तर, ठीक सय वर्षपछि हरेक नेपालीले आफ्नै हातको मोबाइलबाट इन्टरनेटमा विश्वको ताजा समाचार हेर्न र पढ्छन्। एक शताब्दीमा नेपालले प्रविधिमा फड्कोमात्र मारेन समाचार र सूचनाको संसार नै परिवर्तन गरिदियो।
अहिले घरभित्रै बसेर विश्व बजारको प्रविधिसँगै प्रवासमा रहेका आफन्तसँग चाहेको समयमा 'फेस टु फेस' कुरा गर्न सकिन्छ। बिहान उठेदेखि बेलुका नसुतेसम्म हामी सूचना प्रविधिकै सेरोफेरोमा घुमिरहेका हुन्छौं। यही सूचना प्रविधिकै कारण आम रुपमा जीवनशैलीमा सरलता आएको छ। चिठीपत्रको माध्यमबाट सूचना आदानप्रदान गर्ने नेपाली समाज अहिले फोन, मोबाइल र इन्टरनेटको माध्यमबाट तत्काल सूचना पाउँछन्।
राणाकालमा टेलिफोन विस्तार
विश्वमा विसं १८९५ मा टेलिग्राफ र १९३३ मा टेलिफानेको आविष्कार भएपछि मात्रै आधुनिक दूरसञ्चार सेवाको विस्तार भएको पाइन्छ। यही क्रममा छिमेकी भारतमा सन् १८५३–५४ मा दूरसञ्चारको सुरुआत भएको पाइन्छ। नेपालमा भने विसं १९७० को दशकमा दूरसञ्चारको सुरुआत भएको नेपाल दूरसञ्चार कम्पनी लिमिटेडले जनाएको छ।
नेपाल टेलिकमका अनुसार विसं १९७२ मा विश्वयुद्ध सुरु भएपछि संसारभर नै दूरसञ्चार सेवाको महŒव बढ्दै गयो। यही क्रममा ब्रिटिस सरकारको अनुरोधमा नेपाली सेनाले विश्वयुद्धमा उनीहरुलाई सघाएपछि नेपालमा दूरसञ्चार क्षेत्रमा चासो बढेको थियो।
विसं १९७२ मा काठमाडौंबाट वीरगन्जसम्मका लागि 'ओपेन वायर म्याग्नेटो ट्रंक टेलिफोन' थालनी गरेर १९७३ बाट सञ्चालन गरिएको थियो। उक्त योजना सफल पार्न ब्रिटिस विशेषज्ञ मिस्टर बनार्ड पन्डे खटिएको नेपाल टेलिकमको इतिहासमा पाइन्छ।
तत्कालीन प्रधानमन्त्री चन्द्रशमशेर राणाको पालामा विसं १९७३ को असारबाट काठमाडौंको टुँडिखेलदेखि वीरगन्जसम्म ७२ माइल (११५ किमी) काठको खम्बामा तामाको नांगो तार तानी टेलिफोन सेवा सुरु गरिएको पाइन्छ। यसपछि वीरगन्जमा टेलिफोन विस्तार गरिएको थियो।
ओपेन वायर म्याग्नेटो प्रविधिमा आधारित उक्त फोन सेवाका लागि काठमाडौंबाट थानकोट, चीसापानीगढी, भीमफेदी, भैंसे, हेटौंडा, अमलेखगन्ज हुँदै वीरगन्जसम्म तार तानिएको थियो। आम नेपालीका लागि भने १९७४ जेठ १ गतेबाट फोन खुला गरिएको थियो।
प्रधानमन्त्री चन्द्रशमशेरको पालामा थालनी गरिएको टेलिफोन सेवालाई 'श्री चन्द्र टेलिफोन' नामकरण गरिएको थियो। यसपछि प्रधानमन्त्री जुद्ध शमशेरको समयमा विसं १९९२ मा २५ लाइनको स्वचालिन टेलिफोन एक्सचेन्ज रानीपोखरी नजिक स्थापना गरेको पाइन्छ।
काठमाडौंदेखि वीरगन्जसम्म मात्र सञ्चालनमा रहेको ट्रंक टेलिफोन लाइन विसं १९९४ मा वीरगन्जदेखि कलैया, गौर, मलंगवा, जलेश्वर, जनकपुर, सिराहा, हनुमाननगर राजविराजसम्म पुर्‍याएको पाइन्छ। १९९८ मा राजविराजदेखि इटहरी, विराटनगर र विराटनगरदेखि धरान, धनकुटासम्म ट्रंक लाइन विस्तार भएपछि सर्वसाधारणले टेलिफोन प्रयोग गरेको पाइन्छ।
प्रधानमन्त्री जुद्धशमशेरले काठमाडौं (नेपाल) देखि पूर्वतर्फ सिराहा, हनुमाननगर सप्तरी, विराटनगर, धरान र धनकुटासम्म टेलिफोन सेवा विस्तार गरेपछि दूरसञ्चार थप विस्तार भएको पाइन्छ। अर्का प्रधानमन्त्री मोहन शमशेरले सिन्दुरजात्राको अवसरमा गरेको काठमाडौंदेखि पश्चिमतर्फ पाल्पा हँुदै नेपालगन्जसम्मको टेलिफोन सेवा विस्तारले दूरसञ्चारमा फड्को मार्दै गएको देखिन्छ। २००७ सालसम्म त्रिशूली, गोर्खा, कुञ्छा, पोखरा, कुस्मा हँुदै पाल्पासम्म टेलिफोन लाइन जडान गरिएको पाइन्छ।
नेपालको समीक्षात्मक इतिहासविद श्रीरामप्रसाद उपाध्यायका अनुसार मोहनशमशेर राणाले आफ्नो कार्यकालमा सिंहदरबारभित्र आकाशवाणी केन्द्र स्थापना गरी देशका विभिन्न भागमा ३० वटा आकाशवाणी कार्यालय स्थापना गरेका थिए।
अन्तर्राष्ट्रिय दूरसञ्चार सेवा
नेपाल टेलिकमका प्रवक्ता प्रतिभा वैद्यका अनुसार भारतीय दूतावासमार्फत २००६ माघ १३ गतेदेखि विदेशमा 'एचएफ रेडियो कम्युनिकेसन' उपकरण जडान गरी दैनिक सम्पर्क गर्ने काम गरियो। यस क्रममा पहिलोपटक 'ब्रिटिस रेजिडेन्सी' र पछि भारतीय दूतावासमार्फत सर्वसाधारणले विदेशमा खबर पठाउने सुविधा पाएकाो प्रवक्ता वैद्यले जानकारी दिइन्। उनले भनिन्, 'यो क्रम टेलिग्राममार्फत विसं २०२१ असोजसम्म रह्यो।'
उनका अनुसार २०१६ सालमा दूरसञ्चार विभाग स्थापना भएलगत्तै नेपाल, भारत र अमेरिकी सरकारबीच त्रिपक्षीय सहयोग सम्झौता भयो। सम्झौतापछि अमेरिकी सरकारको सहयोगमा काठमाडौंको सुन्धारामा एक्सचेन्ज भवन निर्माणका साथै हजार लाइन क्षमताको अटोमेटिक एक्सचेन्ज, सिंहदरबारमा १२० लाइनको 'पिएबी एक्स', विभिन्न ठाउँमा आकाशवाणी सेवा विस्तारका लागि ५८ वटा 'एसएफबी मार्क आइभी' सेट प्राप्त गरेका थिए। साथै भारतले आवश्यक जनशक्ति तथा स्थानीय प्राविधिकका लागि भारतमा तालिम दिएको उनको भनाइ छ।
सहरीकरणसँगै २०२५ मा विभिन्न संघसंस्था र सर्वसाधारणबाट टेलिफोन सेवाको माग भएपछि उपत्यकामा ४ हजार लाइन टेलिफोन विस्तार गर्ने योजनासँगै पहिलो चरणमा पाटनमा ६ सय लाइनको एक्सचेन्ज र सुन्धारामा थप ४ सय लाइनको विस्तार गरिएको टेलिकमले जनाएको छ।
दूरसञ्चार विभाग
२०१६ मा गठन भएको दूरसञ्चार विभाग २०२६ साल कात्तिक १ गते बाट 'नेपाल दुरसञ्चार समिति' मा परिणत भयो। दीर्घकालीन रुपमा सञ्चार सेवाको विकास गर्न २०३२ असार १ गते दुरसञ्चार संस्थानमा परिवर्तन गरियो। यहीं क्रममा २०३० को दशकमा पहिलोपटक डिजिटल एक्सचेञ्जको स्थापना भएको पाइन्छ।
२०४१–५० को दशकमा सीमित जिल्ला सदरमुकाममा मात्र टेलिफोन सेवा भएका कारण ग्रामीण  दुरसञ्चार योजना ल्याएर 'एमएआरटिएस' र 'भिएचएफ' अन्तर्गत करिब ८ सय गाविसमामा टेलिफोन विस्तार गरिएको थियो।
आइएसडी सेवाको सुरुआत
विसं २०३९ मा स्याटेलाइट अर्थस्टेसन स्थापनापछि अन्तर्राष्ट्रिय टेलिफोन सेवाको गुणस्तर र संख्यामा सुधार भए पनि सर्किटको संख्या ६ वटा मात्रै थियो। यसकारण आइएसडी सेवा सुरु गर्न सकिएको थिएन। तर, २०४४ मा स्याटेलाइट सर्किटको संख्या वृद्धि गरिएपछि पहिलोपटक भारतसँग २०४४ साउन २९ गतेदेखि सेवा सुरु भएको थियो।
अप्टिकल फाइबरदेखि मोबाइल
तामाको तारसँगै सुरु भएको नेपाली दूरसञ्चारको विकास, विस्तार र प्रवर्द्धनका लागि दूरसञ्चार नीति २०५६, सूचना प्रविधि नीति २०५७, सूचना तथा सञ्चार क्षेत्रको दीर्घकालीन नीति २०५९, दूरसञ्चार नीति २०६० र दूरसञ्चार ऐन २०५३ ले वृहत सूचना प्रविधिको विकासमा टेवा पुगेको टेलिकम प्रवक्ता प्रतिभाको भनाइ छ।
नेपाल दूरसञ्चार संस्थानका तत्कालीन व्यवस्थापनले तालुक मन्त्रालयलाई सहमत गराई मोबाइल टेलिफोन सेवा सुरुआत गर्ने स्वीकृति लिएअनुसार संस्थानले जिएसएम मोबाइल टेलिफोन सेवाको टेस्ट लन्च २०५५ चैत २९ गते गरेको थियो।
२०५६ वैशाख २९ गते मोबाइल टेलिफोन सेवा सञ्चालन गर्ने अनुमति प्राप्त गरी  वैशाख ३९ गतेबाट काठमाडौंमा उक्त सेवा सुरु भएको प्रवक्ता प्रतिभाले बताइन्। उनका अनुसार इजरायली टेलेराड कम्पनीले निर्माण गरेको १० हजार लाइन क्षमताको मोबाइल उपकरण सेवा विस्तार गरिएको थियो। २०६० भदौ ६ गतेबाट प्रिपेड सेवा सुरुसँगै मोबाइलकर्ता अप्रत्याशित रुपमा विकास भएको टेलिकमले जनाएको छ।
टेलिकमका अनुसार २०७३ मंसिर अन्तिमसम्म १ करोड ६२ लाख ४१ हजार १ सय ६५ जनाले मोबाइल सेवा लिइरहेका छन्। नेपाल दुरसञ्चार प्राधिकरणका अनुसार २०७३ असोज अन्तिमसम्म विभिन्न सेवा प्रदायकका पिएसटिन प्रयोगकर्ता संख्या ८५ लाख ७ हजार १ सय ३५ जना रहेका छन्। यस्तै मोबाइल सेवाग्राही ३ करोड ८९ लाख ४ सय रहेका छन्। यसमा जिएसएम प्रयोगकर्ता २ करोड ९४ लाख ३३ हजार ६ सय १० र सिडिएमए प्रयोगकर्ता १४ लाख ५६ हजार ७ सय ९० जना रहेका छन्।
पहाडी लोकमार्गमा अप्टिकल फाइभर
नेपालको ७५ वटै जिल्ला सदरमुकाम हुँदै प्रत्येक गाविसमा गुणस्तरीय इन्टरनेट सेवाका लागि पहाडी लोकमार्गमा अप्टिकल फाइभर बिछ्याउने प्रक्रिया अघि बढिसकेको छ। प्रदेश नम्बर १ देखि ३ सम्म एनटिसिले गर्ने भएको छ भने प्रदेश नम्बर ४ देखि ७ सम्म भने टेन्डर प्रक्रियामा रहेको नेपाल दूरसञ्चार प्राधिकरणले जनाएको छ।
फोरजी सेवा सञ्चालन
नेपाल टेलिकमले अंग्रेजी नयाँ वर्षको अवसरमा जनवरी १ अर्थात पुस १७ गतेबाट बहुप्रतिक्षित फोरजी सेवा सञ्चालन गरेको छ। टेलिकमका उपभोक्ताले ३२ दशमलव ४ एमबिपिएस गतिमा इन्टरनेट चलाउन पाएका छन् भने व्यावसायिक रुपमा ८० एमबिपिएसमा इन्टरनेट चलाउन पाउँने छन्।
फोरजीबाट काठमाडौंमा २ लाख ७५ हजार र पोखरामा ३ लाख २५ हजारले फोरजी सेवा उपभोग गरिरहेको टेलिकमले जनाएको छ।
आजभन्दा १ सय वर्षअघि अर्थात विसं १९७३ बाट नेपालमा दूरसञ्चारका लागि पहिलोपटक निश्चित क्षेत्रका लागि टेलिफोन सेवा विस्तार भएको थियो। आज २०७३ को अन्तिममा आइपुग्दा फोरजी सेवासम्म आइपुग्दै ई–भिलेज, ई–सिटि हुँदै 'स्मार्ट नेपाल'को अवधारणा समेत अघि बढेको छ।
",२१ माघ २०७३
https://nagariknews.nagariknetwork.com/economy/1434895-1714875464.html,सात विधामा आइसिटी अवार्ड प्रदान,"सूचना प्रविधिको क्षेत्रमा योगदान पुर्‍याउने व्यक्ति तथा संस्थालाई सरकारले सम्मान गरेको छ। सातौं राष्ट्रिय सूचना तथा सञ्चार प्रविधि दिवसका अवसरमा सञ्चार तथा सूचना प्रविधि मन्त्रालयले सात वटा विधामा राष्ट्रिय सूचना तथा सञ्चार प्रविधि (आईसिटी) अवार्ड प्रदान गरेको हो।

राप्ती इन्जिनियरिङ कलेजका अध्यक्ष शैलेन्द्र गिरी नेसनल आइसिटी एक्सेलेन्स अवार्ड २०२४बाट सम्मानित भएका छन्। नेसनल आइसिटी एक्सेलेन्स अवार्ड २०२४ (वुमन)बाट एनसेलकी चिफ टेक्नोलोजी अफिसर लेना केशरी कंसाकार, नेसनल आइसिटी नवप्रवद्र्धन अवार्ड वान पोइन्ट कम्पनीलाई प्रदान गरिएको छ।  

कम्पनीले एपिआई म्यानेजमेन्ट एकीकृत सिस्टम विकास गरी बैंक तथा वित्तीय क्षेत्रलाई कारोबारमा सहज बनाएका छ। यसैगरी, नेसनल आइसिटी अवार्ड पब्लिक सेक्टरबाट सामाजिक सुरक्षाकोषले, नेसनल आइसिटी अवार्ड प्राइभेट सेक्टरबाट डाटा हबलाई प्रदान गरिएको छ । डेटा हब डेटा सेन्टर स्थापना गरी साना तथा ठूला कम्पनीलाई डेटा सेन्टर सेवा प्रदान गर्दै आएको कम्पनी हो। निजीक्षेत्रको पहिलो डेटा सेन्टरको रूपमा सन् २०११ मा स्थापित डेटा हबको बुटवलमा डिजास्टर रिकभरी साइट रहेको छ।

यसैगरी आइसिटी नेसनल आइसिटी अवार्ड प्रादेशिक पुरस्कार डाइनामिक टेक्नोसफ्ट, सूचना प्रविधि सेवा निर्यात गरी नेपालमा सबैभन्दा बढी विदेशी मुद्रा भित्र्याउने कम्पनीको रूपमा स्प्राउट टेक्नोलोजिज सर्भिसेस (क्लाउड फ्याक्ट्री) पनि सम्मानित भएको छ। सबभन्दा बढी कर तिर्ने आइसिटी कम्पनीको रूपमा नेपाल टेलिकम, मोनाल टेकलाई नेसनल आइसिटी स्टार्टअप अवार्ड प्रदान गरिएको छ।",
२३ वैशाख २०८१,,,
https://nagarikpost.com/post/ai-cctv-camera-connected-in-kathmandu,काठमाडौँमा एआई सुविधासहितका सीसीटिभी क्यामरा जडान,"काठमाडौँ महानगरपालिका क्षेत्रभित्र आर्टिफिसियल इन्टेलिजेन्ट (एआई) भएका अटोमेटिक नम्बर प्लेट रिकग्नाइजेसन, फेसियल रिकग्निजेसन सिस्टम सीसीटिभी क्यामरा जडान भएका छन् । नेपाल प्रहरीसँगको सहकार्य काठमाडौँ महानगरपालिकाले एआई सुविधा भएका सीसीटीभी क्यामेरा जडान भएका हुन् । ३ ठाउँमा एनएफपीआर (सवारी साधन र चालक सम्बन्धी दृश्य तथा विवरण दिने) र १० ठाउँमा एफआरएस (घटनासँग सम्बन्धित व्यक्तिका बारेमा विवरण र दृश्य दिने) क्यामरा राखिएका छन् । रात्रीकालीन दृश्य समेत स्पष्ट हेर्न सकिने क्षमताका क्यामरा जडान गर्ने, रात्रीकालीन उज्यालोका लागि सडक बत्ती व्यवस्था गर्ने, निगरानी कक्षका लागि छुट्टै वैकल्पिक पावर सिस्टमको व्यवस्था गरिएको छ । प्याकेज १ अन्तर्गत ५ वटा पीटीजेड र १४५ वटा फिक्स्ड क्यामरा जडान भएका छन् । यस प्याकेजअन्तर्गत ठमेल क्षेत्रमा ५ वटा पीटीजेड र १२३ वटा फिक्स्ड क्यामरा जडान गरिएका छन् । यस्तै नयाँ सडक क्षेत्रमा ११ वटा र रानीपोखरी आसपास क्षेत्रमा ११ वटा क्यामरा जडान गरिएका छन् । प्याकेज २ अन्तर्गत कोटेश्वर भैरव मन्दिर परिसरमा ४ वटा, महाराजगञ्जमा ४ वटा र नयाँ बसपार्क प्रवेश क्षेत्रमा २ वटा गरी १० वटा एएनपीआर क्यामरा जडान भइसकेको छन् । यस्तै शान्तिबाटिका, बौद्ध गेट, पशुपति मन्दिर मुख्य प्रवेश द्वार, नयाँ बसपार्क टिकट काउन्टर, केन्द्रीय कारागार, न्युरोड गेट, काठमाडौँ मल, ठमेल, विमानस्थल मुल गेट, सिंहदरबार दक्षिण ढोकामा १/१ वटा गरी १० स्थानमा एफआरयस (फेसियल रिकोग्निजेसन सिस्टम) क्यामरा जडान भएका छन् । एनएफपीआर र एफआरएस एआइ (आर्टिफिसियल इन्टेलिजेन्ट) फिचर भएका क्यामरा हुन् । यी क्यामराले सवारी साधनको प्रकार, नम्बर प्लेट, रङ्ग, गाडी गुडेको रुट, चालकको अनुहार पहिचान गर्छ । लेन क्रस, वन वेमा प्रवेश, ट्राफिक नियम उलङ्घन गर्ने सवारी, अनधिकृत ठाउँको पार्किङ् पहिचान र संकेत गर्छ । यस्तै व्यक्तिहरुको अनुहार पहिचान गर्छ । कुनै व्यक्तिको खोज्नु पर्‍यो भने यसले व्यक्ति हिँडेको वा पुगेको ठाउँ देखाउँछ । यस्ता प्रणालीले सहरी आवागमन नियन्त्रण गर्न, अपराध नियन्त्रण गर्न, हराएका व्यक्ति पत्ता लगाउन, भागेका सवारी साधन खोज्न तथा सवारी व्यवस्थापनमा निगरानी गर्न सहज हुन्छ । प्रहरी कन्ट्रोल रुमबाट निगरानी गरिने सीसीटिभीहरु क्रमशः एआइमा आधारित बनाउँदै लगिएको छ । यस अघि भिडियो म्यानेजमेन्ट सिस्टम (भीएमएस) मा आधारित थिए । अहिले १ हजार ३५२ वटा क्यामराको दृश्यको दृश्य कन्ट्रोल रुमबाट निगरानी हुन्छ ।
","मंगलवार, ६ चैत्र २०८०"
https://nagarikpost.com/post/kathamadama-eaai-aaratafasayal-inataljanata-facaraka-sasatabha-kayamara-jadana,काठमाडौँमा एआइ (आर्टिफिसियल इन्टेलिजेन्ट) फिचरका सीसीटिभी क्यामरा जडान,"काठमाडौं । न्याय परिषद्ले १२ जना न्यायाधीशको सरुवा गरेको छ । परिषद्को आज बसेको बैठकले तीन जना उच्च अदालतका न्यायाधीशसहित १२ जना न्यायाधीशको सरुवा गरेको हो ।
उच्च अदालत सुर्खेतका न्यायाधीश रामेश्वर रेग्मीको उच्च अदालत पाटनमा काज सरुवपा भएको छ । यस्तै सुर्खेतकै अर्का न्यायाधीश काजीबहादुर राईको उच्च अदालत विराटनगरको इलाम इजलासमा र उच्च अदालत तुलसीपुरको बुटवल इजलासका न्यायाधीश विष्णुप्रसाद अर्यालको तुलसीपुर उच्च अदालतमा काज सरुवा भएको हो ।
कास्कीका जिल्ला न्यायाधीश ऋषिराम आचार्यको ललितपुर जिल्ला अदालत, सुनसरीका हरिप्रसाद कोइरालाको कास्की र कास्कीका अवनी मैनालीको मकवानपुर जिल्ला अदालतमा सरुवा गरिएको छ ।
न्यायपरिषद्ले तेह्रथुमका जिल्ला अदालतका न्यायाधीश प्रमेश पोखरेको पर्सा, रौतहटका तेजबहादुर खड्काको झापा र झापाका भीमबहादुर निरौलालाई तेह्रथुम जिल्ला अदालतमा सरुवा गरेको छ ।
यस्तै जिल्ला अदालत डडेलधुराका न्यायाधीश दयाराम ढकालको चितवन जिल्ला अदालतमा काज सरुवा भएको छ । नवलपुर जिल्ला अदालतका बाबुराम सुवेदीको मोरङ र दाङका कुलप्रसाद पाण्डेको नवलपुर जिल्ला अदालतमा काज सरुवा भएको छ ।
बैतडी जिल्ला अदालतका जिल्ला न्यायाधीश हर्कबहादुर क्षेत्रीलाई डडेल्धुरा जिल्ला अदालतको जिल्ला न्यायाधीशको हैसियतमा कामकाज गर्नेगरी तोक्न पनि न्याय परिषदले सिफारिस गरेको छ ।
","मंगलवार, २३ माघ २०८०"
https://www.nepalpress.com/2023/05/02/321557/,"सूचना, सञ्चार प्रविधिको विकासलाई उच्च प्राथमिकतामा राखेका छौँ : मन्त्री शर्मा","काठमाडौं । ‘सुरक्षित सूचना प्रविधि, सुशासन र समृद्धि’ भन्ने मूल नाराका साथ आज राष्ट्रिय सूचना तथा सञ्चार प्रविधि दिवस (आइसिटी डे) मनाइँदैछ । हरेक वर्षको मे २ मा आइसिटी डे मनाइँदै आएकामा नेपालमा निजी र सरकारी तवरबाट यो दिवस मनाइँदै आएको छ ।
२०७४ जेठ १९ गते बसेको मन्त्रिपरिषद्बाट निर्णय भएअनुसार प्रत्येक वर्ष मे २ मा राष्ट्रिय सूचना तथा सञ्चार प्रविधि दिवस मनाउन थालिएको हो । सुशासन, दिगो विकास एवं गरिबी न्यूनीकरणका लक्ष्य हासिल गर्ने उद्देश्य प्राप्तिका लागि यस दिवसको सान्दर्भिकता अझ बढिरहेको छ ।
सञ्चार तथा सूचना प्रविधिले विश्वलाई नै एउटा गाउँका रूपमा परिणत मात्र गरिदिएको छैन, मानव जीवनलाई सहज, सरल र समृद्ध बनाउन महत्त्वपूर्ण भूमिका निर्वाह गरेको छ ।
प्रविधिको उपयोगलाई बढी विश्वसनीय, सुरक्षित र पहुँचयोग्य बनाएर आम नागरिकलाई विद्युतीय माध्यमबाट सरल, सहज, सुलभ तथा विश्वसनीयरूपमा सेवा उपलब्ध गराउनुपर्ने आवश्यकता रहेको छ ।
सूचना तथा सञ्चार प्रविधिको बढ्दो प्रयोगसँगै यसलाई व्यवस्थित गर्न वर्तमान सरकारले नीतिगत एवं विभिन्न कार्यक्रमहरूको कार्यान्वयनमा जोड दिएको छ ।
सूचना प्रविधिको क्षेत्रमा लगानीको वातावरण सुधार गर्न, ज्ञानमा आधारित समाज तथा डिजिटल साक्षरतामा जोड दिइएको सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले बताएकी छन् ।
प्रस्तुत छ, राष्ट्रिय सूचना तथा सञ्चार प्रविधि दिवसका अवसरमा मन्त्री शर्मासँग गरिएको कुराकानीको सम्पादित अंश :
सूचना प्रविधि क्षेत्रको विकासका लागि सरकारले कस्ता प्राथमिकता निर्धारण गरेको छ ?
आज हामी सूचना प्रविधि दिवस मनाउन गइरहेका छौँ । यस अवसरमा सबैलाई शुभकामना दिन चाहन्छु । सूचना प्रविधिको क्षेत्रलाई उच्च प्राथमिकतामा राखेर त्यसको विकास र समृद्धिका विषयलाई सँगसँगै अगाडि बढाएका छौँ । पछिल्लो समयमा सूचना र प्रविधि आधारभूत आवश्यकता बन्न पुगेको छ । कुनै समय विलासी लाग्ने यो विषय आजको दिनमा आइपुग्दा आधारभूत आवश्यकता महत्वको बनेको छ । खासगरेर कोभिड महामारीपछि हाम्रो देशमा पनि सूचना प्रविधिको बहुआयामिक प्रयोग बढेको छ । त्यसकारणले गर्दा सूचना प्रविधिलाई सम्पूर्ण राष्ट्रले महत्वका साथ हेर्नुपर्छ भन्नेमा नीतिगतरूपमा आउँदो नीति कार्यक्रम र बजेटमा यस विषयमा केही व्यवस्था गरिनेछ ।
सूचना र प्रविधिका क्षेत्रलाई हिजो अलि फरक ढङ्गबाट सोचियो । सुर्तीजन्य पदार्थ र मदिराको कर र सूचना प्रविधिसँग सम्बन्धित सामग्री खरिद गर्ने करको दर एउटै रहेको छ । विगतमा राज्यको आँखाले सूचना र प्रविधिलाई आधारभूत आवश्यकताको दृष्टिकोणबाट हेर्न सकेनछौँ । यसलाई मिलाउनुपर्ने देखिएको छ । आउँदो नीति कार्यक्रम बजेटमा पनि यी विषयलाई प्राथमिकताका साथ लैजानुपर्छ भनेर छलफल गरिरहेका छौँ । सूचना प्रविधिसँग सम्बन्धित आवश्यक ऐन, कानुन छैनन्, ती ऐन, कानुनलाई बदलिँदो परिस्थितिअनुसार अगाडि बढाउनुपर्छ । सूचना प्रविधिको क्षेत्रमा कानुनी व्यवस्था गर्नुपर्छ भनेर हामीले सोहीअनुसार काम गरिरहेका छौँ । त्यसैले अहिले मन्त्रालय सूचना प्रविधि ऐनको तयारी गरिरहेको छ । दूरसञ्चार क्षेत्रसँग सम्बन्धित विधेयकहरू तयारीका क्रममा छौँ ।
सूचना प्रविधि क्षेत्रको विकासमा कस्ता खालका चुनौती देखिएका छन् ?
सूचना प्रविधिको क्षेत्रमा ठूलो सम्भावना रहेको छ । सूचना र प्रविधिको हरेक क्षेत्रमा प्रयोग गर्नुपर्ने हो । हामीले त्यसरी सबै क्षेत्रमा सूचना प्रविधिको प्रयोग गर्न सकेका छैनौँ । पहुँच पनि वृद्धि गर्न सकेका छैनौँ । आम जनताको पहुँचमा पु¥याउन सकेका छैनौँ । हाम्रासामु पहिलो चुनौती यो नै रहेको छ । अर्को कुरा सूचना र प्रविधिसँग सम्बन्धित जनशक्ति निर्माण गर्ने र जनशक्तिलाई देशमा राख्ने खालको नीतिगत व्यवस्था हामीले गर्न सकेका छैनौँ । ती जनशक्ति ‘आउट सोर्सिङ’ गरेर ल्याउनुपर्ने अवस्था छ । हामीले देशमा दक्ष जनशक्ति उत्पादन गर्न नसकिरहेको अवस्था छ । अर्कातर्फ उत्पादित जनशक्तिलाई यहीँ राख्ने र उनीहरूको क्षमताको सदुपयोग गर्न नसकिएको महसुस भइरहेको छ । सूचना प्रविधिको क्षेत्रमा धेरै संरचनामा दोहोरोपन रहेको छ । संरचना विभिन्न बनेका छन्, तर कामको प्रकृति सबैको उस्तै प्रकारको छ । त्यसकारण संरचनागतरूपमा पनि यसलाई एकीकृत गर्नुपर्ने छ । देशमा प्राविधिक जनशक्ति उत्पादन गर्ने, उत्पादित जनशक्तिलाई सूचना प्रविधि क्षेत्रको विकास र समृद्धिमा अगाडि बढाउने विषयलाई अगाडि बढाउनुपर्ने चुनौती रहेछ ।
सूचना प्रविधिको क्षेत्रमा लगानी ग¥यो भने यस क्षेत्रले धेरै नै राजस्व दिने सम्भावना छ । देशको विकासमा यो क्षेत्र धेरै नै महत्वपूर्ण हो । महत्वपूर्ण हुँदाहुँदै पनि नीतिगत, कानुनी र बजेटको व्यवस्थाका कारणले गर्दा अहिले पनि सूचना प्रविधिको क्षेत्रमा अर्बौँ मुद्रा विदेश पठाइरहनुपर्ने चुनौती छ । यस क्षेत्रको विकास गर्ने र कम्तीमा पनि देशभित्रै ती कामहरू गर्न सक्ने अवस्था बनाउने हो भने राजस्वमा उल्लेख्य वृद्धि हुनसक्छ । यो राष्ट्रियताको हिसाबले पनि महत्वपूर्ण छ । सूचना प्रविधिसँग सम्बन्धित काम विदेशबाट गराउँदा हाम्रा तथ्याङ्कहरूको सुरक्षामाथि पनि प्रश्न उठेको छ । तथ्याङ्कको सुरक्षा गर्दै काम गर्नुपर्ने चुनौती पनि छ । साइबर अपराध नियन्त्रण, साइबर सुरक्षा र सरकारी डाटा सेन्टरको सुरक्षा अति संवेदनशील विषय भएकाले यसको सुरक्षामा विशेष ध्यान दिनुपर्ने भएको छ । यसका निम्ति समग्र नीतिगत, कानुनी, बजेट र कार्यक्रम, निर्णय, निर्देशिका, नियमावली सबै कुरामा यी विषयलाई विशेष ध्यान दिन जरुरी छ ।
डिजिटल नेपाल फ्रेमवर्कको अवधारणाअन्तर्गत काम भइरहेका छ, अहिलेको अवस्था के हो ?
आजको युग सूचना तथा सञ्चार प्रविधिको युग हो । त्यसैले आधुनिक युगको मागअनुसार हरेक क्षेत्रलाई सूचना तथा सञ्चार प्रविधिसँग जोड्दै मुलुकलाई समृद्धिको यात्रामा लैजान आवश्यक छ । ‘समृद्धिको आठ स्तम्भ भनेर डिजिटल फ्रेमवर्कलाई मानेका छौँ । कृषि, स्वास्थ्य, शिक्षा, ऊर्जा, दूरसञ्चार क्षेत्रको सुधार भनेर छुट्याइएको छ । यी क्षेत्रमा काम गर्न बजेटको व्यवस्था छ । तर अहिलेसम्म व्यवस्थित ढङ्गले काम अगाडि बढ्न सकेको रहेनछ । यो कामका लागि एउटा मात्र मन्त्रालयले गरेर हुँदो रहेनछ । धेरै मन्त्रालय जोडिएको छ । यसका निम्ति फ्रेमवर्कको संरचना बनेको छ, त्यसको नियमित ढङ्गले बैठक बस्न सकिरहेको छैन । प्रधानमन्त्रीको नेतृत्वमा, मुख्यसचिवको नेतृत्वमा र सञ्चार मन्त्रालयका सचिवको नेतृत्वमा विभिन्न संरचना बनेका छन् । ती सबै संरचनाको बैठक बसाल्नेमा हामी प्रयासरत छौँ । बैठक बसेर फ्रेमवर्कको कार्यक्रमलाई अगाडि बढाउनुपर्छ भनेर कार्यक्रमको ‘ब्रेक डाउन’ गर्ने, बजेट छुट्याउने, विश्व बैंकलगायत विभिन्न विकास साझेदारसँग छलफल गरेर प्रभावकारी कार्यान्वयन गर्ने भन्ने विषयलाई पनि हामीले सोचिरहेका छौँ । यो कार्यक्रम धेरै नै आवश्यक र राम्रो पनि छ । टेलिमेडिसिन, स्मार्ट विद्यालय, स्मार्ट कृषिका विषय यसमा आउन सक्छन् । यसकारण अन्तर मन्त्रालयगत छलफल चलाउन खोज्दैछौँ । यसलाई व्यवस्थित ढङ्गबाट लैजाने विषयमा प्रधानमन्त्रीसँग पनि छलफल र कुराकानी भइरहको छ । सरकारले ‘डिजिटल नेपाल फ्रेमवर्क’ को कार्यक्रमलाई प्रभावकारिताका साथ अघि बढाउने कामलाई तीव्रता दिएको छ ।
सूचना प्रविधिको पहुँचलाई धेरै जनताको माझमा पुर्‍याउन सरकारको योजना के छ ?
विगतदेखि नै नीति कार्यक्रममा सूचना प्रविधिको विषय समेटिएको छ । ‘डिजिटल डिभाइड’ कम गर्ने नीति सरकारको छ । पहँच हुने र नहुनेबीचको दूरी कम गर्ने अहम् विषय छ । सरकारले नै पहुँच पु¥याइदिएर तथा सम्बन्धित व्यक्तिले डिभाइस प्रयोग गरेर पहुँचमा पुग्ने भन्ने कुरा छ । राज्यले सबैतिर सूचना प्रविधिको पहुँच पु¥याउनुपर्छ । कतिपय सन्दर्भमा यो व्यापार मात्र पनि होइन, सामाजिक उत्तरदायित्वअन्तर्गत दूरदराजका ठाउँमा सूचना प्रविधिको सेवा पु¥याउँदा व्यापारिक लाभ त हुँदैन तर त्यो जनसेवा हुन्छ । त्यसकारण जनसेवाका निम्ति पनि गर्नुपर्ने हुन्छ । हामीले तीव्रताका साथ यसलाई अगाडि बढाउने र निकट भविष्यमा सबै गाउँपालिकामा पु¥याउने गरी सोच्दैछौँ । कहिले कानुनी अड्चनका विषय, कहिले प्राविधिक विषय आउँछन् । अहिले गण्डकी र लुम्बिनीमा युटिएलले अप्टिकल फाइबरको काम लिएको थियो । काम पनि भएको छैन, अदालतमा मुद्दा छ । फैसला छिटो हुँदैन । यी कारणले पनि डिजिटल डिभाइड कम गर्ने सरकारको नीतिमा बाधा सिर्जना गरेको छ । न्यायालयसँग समन्वय गरेर, सेवाप्रदायक संस्थालाई दूरदराजका ठाउँमा केन्द्रित गराएर भए पनि डिजिटल डिभाइड कम गर्ने नीतिमा छौँ । त्यसका निम्ति आउँदो नीति कार्यक्रम र बजेटमा ध्यान दिन्छौँ ।
सूचना प्रविधिको क्षेत्रमा तत्कालै गर्नुपर्ने कामका प्राथमिकतालाई कसरी छुट्टयाउनुभएको छ ?
सूचना प्रविधिसँग सम्बन्धित कानुन छिटोभन्दा छिटो निर्माण गर्नुपर्ने छ । कानुनले नचिन्ने काम हामी गर्न सक्दैनौँ । साइबर सुरक्षा, अनलाइन मिडिया, सामाजिक सञ्जाललगायत विकसित सबै प्रविधिको यहाँ प्रयोग भइरहेको छ । तर त्यसलाई नियमन गर्ने, करको दायरामा ल्याउने काम समयमा गर्न नसक्दा सूचना प्रविधिको भरमग्दुर प्रयोग र दुरुपयोग भइरहेको छ । यी विषयमा सबैभन्दा पहिला कानुन बनाउन जरुरी छ । सूचना प्रविधि क्षेत्रसँग सम्बन्धित दक्ष जनशक्ति हामीसँग छैन । भएका दक्ष जनशक्तिलाई सरकारी सेवालगायतमा आकर्षण गर्नेलगायत विषय प्राथमिकतामा पर्नुपर्छ । सूचना प्रविधि क्षेत्रका कर्मचारीलाई समयानुकूल तालिमको व्यवस्था छैन । यस क्षेत्रका प्राविधिकलाई तालिम दिने प्रशिक्षण प्रतिष्ठान निर्माण गरेर सरकारी सेवामा प्रवेश गरेकालाई निरन्तर तालिम दिनुपर्छ । प्रविधिको क्षेत्र दिनप्रतिदिन विकसित भइरहेको छ । अहिले पढेर आएको व्यक्ति अर्को साल ‘अपडेट’ हुनैपर्छ । किनभने प्रविधिका क्षेत्रमा धेरै नयाँ विकास भइरहेका हुन्छन् । निरन्तर क्षमता अभिवृद्धिका कार्यक्रम, जनशक्ति उत्पादन गर्नुपर्ने विषय छ । बलिया संरचना छैनन्, छरिएर रहेका संरचनामात्र छन् । छरिएको संरचनालाई ‘मर्ज’ गरेर बलियो बनाउनुपर्ने आवश्यकता छ ।
नेपालमा सूचना प्रविधिको विकासको सम्भावना उच्च छ भनिन्छ, नेपाललाई ‘आइसिटी हब’का रूपमा विकसित गर्ने सम्भावना कत्तिको देख्नुहुन्छ ?
नेपालमा सूचना प्रविधि विकासको उच्च सम्भावना छ । सूचना प्रविधिको प्रयोग गर्न सक्यो भने यसले मुलुकको कुल गार्हथ्य उत्पादनमा उल्लेखनीय योगदान गर्न सक्छ । सेक्युरिटी प्रिन्टिङको कामका लागि जति मुद्रा विदेश पठाइरहेका छौँ, त्यो सबै यही रोक्न सकिन्छ । नोट छाप्न सकिने अवस्था रह्यो भने अर्बौँ रकम जम्मा हुन्छ । नेपाललाई सूचना प्रविधिको ‘हब’ बनाउन एकपटक लगानी बढाएर जानुपर्छ ।
अझै इन्टनेट आम जनताको पहुँचमा पुग्न सकेको छैन । इन्टरनेटको शुल्क सस्तो बनाउन सरकारको योजना के छ ?
इन्टरनेट सस्तो र गुणस्तरीय हुनुपर्छ । व्याण्डविथ विदेशबाट किनेर ल्याउनुपर्दा महँगो भएको अवस्था छ । समुद्रसम्म नेपालको आफ्नै अप्टिकल फाइबर बिछ्याउन सक्ने हो भने इन्टरनेटको शुल्क धेरै नै कम हुनसक्छ । थोरै सेवा दिएर धेरै शुल्क लिनेभन्दा पनि धेरै सेवा दिएर कम शुल्क लिँदा सेवा प्रदायकलाई पनि फाइदा नै हुन्छ । इन्टरनेटलाई सुलभ बनाउनुपर्छ भन्ने विषयमा छलफल भइरहेको छ । इन्टरनेट सस्तो बनाउन नीतिगत, कानुनी र व्यवहारिकरूपमा छलफल गरिरहेका छौँ ।
पछिल्लो समय कृत्रिम बौद्धिकता (एआइ) को प्रयोग बढिरहेको छ, यसका बारेमा सरकारको बुझाइ के छ ?
अब हामीले आर्टिफिसियल इन्टेलिजेन्सका बारेमा पनि सोच्नुपर्ने बेला आएको छ । यद्यपि हाम्रो देशको सन्दर्भमा त्यो भन्दा अगाडि धेरै काम गर्न बाँकी छ । दक्ष जनशक्ति उत्पादन गर्ने चुनौती छ । दक्ष जनशक्तिको उत्पादन, क्षमता अभिवृद्धि गर्दै गएर एआई प्रविधिमा पनि पुग्नुपर्ने छ । त्यसका बारेमा छलफल नै नभएको होइन, तर अहिले नै कार्यान्वयनको तहमा जाने गरेर सोचिरहेका छैनौँ ।
कृष्ण अधिकारी र अशोक घिमिरे/रासस
",२०८० वैशाख १९ गते ९:१७
https://www.nepalpress.com/2024/02/13/429534/,चालू आर्थिक वर्षको ६ महिनामा सञ्चार तथा सूचना प्रविधिमा भए यी कामहरू,"काठमाडौं । चालू आर्थिक वर्ष २०८०/८१ को ६ महिनामा सरकारले सञ्चार तथा सूचना प्रविधिमा भएका काम र उपलब्धीहरु सार्वजनिक गरिएको छ ।
सोमबार अर्थ मन्त्रालयले बजेटको अर्धवार्षिक मुल्याङ्कन प्रतिवेदनमार्फत सरकारले सञ्चार तथा सूचना प्रविधिमा गरेका काम र उपलब्धिहरू सार्वजनिक गरेको हो ।
सरकारले अप्टिकल फाइबरमा आधारित ‘घरघरमा फाइबर’ सेवालाई सरकारले ७४ जिल्लाहरूमा पुर्याइसकेको अर्धवार्षिक मूल्याङ्कन प्रतिवेदनले देखाएको छ ।
त्यस्तै, नागरिक एपमा थप ५ वटा सेवालाई आबद्ध गराई जम्मा ६२ वटा सरकारी सेवामा सवारी चालक अनुमति पत्रलाई नागरिक एपमार्फत कार्यान्वयनमा ल्याइएको छ।
कागजरहित सरकारको प्रवर्द्धन गर्न मन्त्रालय र अन्तर्गतका सबै विभागमा एकीकृत कार्यालय व्यवस्थापन प्रणाली ‘जीआईओएमएस’ कार्यान्वयनमा ल्याइएको छ ।
सरकारी कार्यालयको वेबसाइटमा एकरूपता कायम गर्न ‘कमन ट्यामप्लेट’ को अवधारणा बमोजिम हालसम्ममा ८० वटा निकाय ‘जीआईओएमएस’ मा आबद्ध भई भएको र ४७ वटा कार्यालयमा एकीकृत वेबसाइट व्यवस्थापन प्रणाली कार्यान्वयनमा ल्याइएको मन्त्रालयले जनाएको छ ।
नेपाल सरकार मन्त्रिपरिषद्ले गत असारमा हुलाक बचत बैंकमा रहेका बचत खातालाई वाणिज्य बैंकमा हस्तान्तरण गर्ने निर्णयअनुसार ६४ वटा हुलाक बचत बैंकमा रहेको कर्जा र निक्षेप राष्ट्रिय वाणिज्य बैंकमा हस्तान्तरण भइसकेको मन्त्रालयले उल्लेख गरेको छ ।
बजेटको अर्धवार्षिक मूल्याङ्कन प्रतिवेदन अनुसार गोरखापत्र संस्थान र रेडियो नेपालका पुराना २१४५ वटा प्रकाशन÷प्रसारणहरूको डिजिटाइजेसन कार्य भइरहेको छ । भने, रेडियो नेपालको प्रसारण पहुँच विस्तार अन्तर्गत ३० वटा एफएम रिले स्टेशन स्थापना भई ९२ प्रतिशत जनसङ्ख्यामा प्रसारण पहुँच पुगेको छ ।
मोबाइल सेवा, एफटीटीएच र आवश्यकता अनुसार ‘वायरलेस वोर्डब्याड’ सहित नमूना दूरसञ्चार सेवा पुर्याउने कार्यक्रम अन्तर्गत सबै प्रदेश राजधानी सहित पहिलो चरणमा कार्यक्रम सञ्चालन गर्न १९ वटा जिल्ला छनौट गरी कार्यक्रम कार्यान्वयनको क्रममा रहेको ।
विज्ञापन ‘नियमन गर्ने’ (पहिलो संशोधन) नियमावली, २०८० अनुमति पत्र बहाल नरहेका दूरसञ्चार सेवा प्रदायकको सम्पत्ति व्यवस्थापन (पहिलो संशोधन) नियमावली, २०८० सामाजिक सञ्जालको प्रयोगलाई व्यवस्थित गर्ने निर्देशिका, २०८० कार्यान्वयनमा ल्याइएको ।
त्यसै गरी, हालसम्म २८१ वटा विभिन्न सरकारी निकायहरूको ४१९ वटा प्रणालीहरूको ‘सेक्युरेटी अडीट’ सम्पन्न गरी प्रणालीको सुरक्षाको लागि सुझाव दिइएको छ । एक स्थानीय तह एक हुलाकको अवधारणा अनुरूप हुलाक सेवाको पुनर्संरचनाको लागि संगठन तथा व्यवस्थापन सर्वेक्षणको कार्य अगाडि बढेको मन्त्रालयले उल्लेख गरेको छ ।
",२०८० फागुन १ गते १२:३७
http://www.newsbihani.com/news-content/14392,"एआइ सम्बन्धी विश्व सम्मेलन गर्दै साउदी अरेबिया, एआइ के हो ?","साउदी अरेबियाले ग्लोबल एआइ (आर्टिफिसियल इन्टेलिजेन्स) सम्मेलन गर्ने भएको छ । साउदी अरेबियाको समाचार समिति, साउदी प्रेस एजेन्सीले दिएको जानकारीअनुसार साउदी अरेबियाले आगामी सेप्टेम्बर महिनामा दोस्रो विश्व सम्मेलन गर्न लागेको हो ।
‘राम्रो मानवीयताका लागि आर्टिफिसियल इन्टेलिजेन्स’ भन्ने विषयमा केन्द्रित रहेर सो विश्व सम्मेलन गर्न लागिएको साउदी प्रेस एजेन्सीले जानकारी दिएको छ । सो सम्मेलनमा आर्टिफिसियल इन्टेलिजेन्समा काम गरिरहेका विश्वका एक सय जना विज्ञ सहभागी हुने र आफ्नो विशेषज्ञताका विषयमा कार्यपत्र पनि प्रस्तुत गर्ने जनाइएको छ ।
सो सम्मेलनमा स्मार्ट सिटी, मानवीय क्षमताको विकास, स्वास्थ्य क्षेत्र, यातायात, संस्कृति तथा सम्पदा, उर्जा आदिका क्षेत्रमा आर्टिफिसियल इन्टेलिजेन्सले गर्नसक्ने कामहरुका बारेमा पनि छलफल गरिने छ ।
मानिसको सहयोगी एवं मानवीय सेवा र जनशक्तिको पूर्तिका क्षेत्रमा यस आर्टिफिसियल इन्टेलिजेन्सले गर्नसक्ने कामका बारेमा सो सम्मेलनमा छलफल गरिने जनाइएको छ ।
हाल विश्वमा प्रयोगमा आइरहेको आर्टिफिसियल इन्टेलिजेन्स विषयमा आवश्यक मात्रामा परामर्श र छलफल गरी यसको प्रयोगमा देखा परिरहेका चुनौती र त्यसको समाधानका उपायहरुका बारेमा पनि सो सम्मेलनमा छलफल हुने बताइएको छ ।
मानवीय सेवाका क्षेत्रमा बढीभन्दा बढी यो आर्टिफिसियल इन्टेलिजेन्सलाई के कसरी प्रयोग गर्न सकिन्छ भन्ने विषयमा पनि सो सम्मेलनमा यसका विज्ञहरुका बीचमा छलफल हुने सो समाचारमा जनाइएको छ ।
","बुधबार, भदौ ८ २०७९"
https://www.newsbihani.com/news-content/20315,नेपाली गीत निर्माणमा एआइको प्रयोग,"सूचना प्रविधिका क्षेत्रमा कृत्रिम बौद्धिकता (आर्टिफिसिएल इन्टेलिजेन्ट–एआइ) को छुट्टै स्थान छ । केही समययता लोकप्रिय भइरहेको मानवनिर्मित प्रविधि एआइमा मानिससरह सोच्ने, बोल्ने र व्यवहार गर्ने क्षमता हुन्छ । गुगल, माइक्रोसफ्ट, लेनोभोजस्ता सूचना प्रविधिसँग प्रत्यक्ष सरोकार राख्ने हार्डवेयर तथा सफ्टवेयर उत्पादकहरू एआइमा काम गरिरहेका छन् । इन्टरनेट प्लेटफर्ममा एआइ प्रविधिका विभिन्न एपहरू चर्चामा पनि रहेका छन् ।
ती एपहरूले सङ्कलन गरेर नयाँ ढङ्गले सूचना प्रस्तुत गर्नका लागि जेनेरेटिभ एआइ प्रविधिको प्रयोग गर्छन् अर्थात् ‘ओपन सोर्स’मार्फत सूचना निर्माण गर्ने काम गर्छन् । यसै प्रविधिमार्फत हाल नेपाली गीतका लागि श्रव्यदृश्य तयार गरिएको छ । गायक प्रमोद खरेल र गायिका डा त्रिशाला गुरुङले गाउनुभएको बालबालिकालाई असल नागरिक बन्न प्रेरणा दिने सन्देश बोकेको गीत ‘तिमी जे बन, उदाहरण बन’ को श्रव्यदृश्य एआइ प्रविधिमार्फत तयार गरिएको हो ।
“हामीले सोचेजस्तो भिडियोलाई एआइको मद्दतले तयार गरेका हौँ । अहिले विश्वभर प्रविधिको प्रयोग बढिरहँदा हामीले पनि सुरुआत गरेका हौँ”, निर्देशक ढुङ्गेलले भन्नुभयो, “गीतले आफ्ना सन्तान प्राध्यापक, डाक्टर, इञ्जिनियर, पाइलटजस्ता निश्चित पेसामा लागेको देख्न रुचाउने परम्परागत सोचभन्दा माथि उठेर जेजस्तो काम, पेसा वा व्यवसायमा लागे पनि आफ्नो कार्यमा उत्कृष्ट हुने कोसिस गर्दै असल मान्छे बन्न प्रेरित गरेको छ ।” श्रव्यदृश्यलाई राजु बस्नेतले सम्पादन गर्नुभएको हो ।
","आइतबार, माघ २८ २०८०"
http://www.newsbihani.com/news-content/16671,सञ्चार तथा सुचना प्रविधि दिवसको विकास र महत्व,"चिरन्जिबी अधिकारी
सञ्चार तथा सुचना प्रविधि दिवस क्षेत्रका लागि एउटा महत्त्वपूर्ण दिन हो, आइसिटी डे अर्थात मे २ । कम्प्युटर एसोसिएसन अफ नेपाल (क्यान ) महासंघको अगुवाइमा विगत १० वर्षदेखि सुचना प्रविधि कार्यक्रमका साथ आइसिटी डे मनाउने गरिएको छ। यसलाई सरकारी तवरले पनि व्यापक ढंगले मनाउन थालिएको छ। जुन एउटा स्वागतयोग्य कुरा हो। नेपालमा पहिलोपटक कम्प्युटर मे महिनाको पहिलो हप्तामा भित्रिएको तथा क्यान महासंघको स्थापना पनि मे महिनाको पहिलो हप्तामा नै भएको हुदाँ मे २ लाई राष्ट्रिय सञ्चार तथा सुचना प्रविधि दिवसका रूपमा मनाइँदै आएको छ। २ मेलाई आइसिटी डेका रूपमा मनाइने भए तापनि तथा आज २४ अप्रिलदेखि नै आइसिटी सप्ताह सुरु भइसकेको छ।
यो सप्ताहभरि नै आइसिटी सम्बद्ध संघसंस्थाले सञ्चार तथा सुचना प्रविधि  जनचेतनामूलक सम्बन्धि कार्यक्रम सञ्चालन गर्दै आएका छन् । जुन मे २ का दिन व्यापक र भव्यताका साथ सम्पन्न हुँदै छ। यो दिनलाई अझ व्यापक बनाउन सम्मेलन, प्रभातफेरीलगायतका कार्यक्रम गरी राष्ट्रिय अन्तर्राष्ट्रियस्तरको बनाउने पहल भइरहेका छन् । राजधानीमा मात्रै होइन क्यान महासंघका प्रदेशरजिल्ला शाखाको समन्वयमा विभिन्न प्रदेश रजिल्लामा पनि ुआइसिटी डेु सम्बन्धी जनचेतनामूलक कार्यक्रमहरु हुने छन् ।
सञ्चार तथा सुचना प्रविधि दिवसको विकास र महत्व प्रविधिको तीव्रतर विकासले सिंगो विश्व जगत अहिले हातको औँलामा सीमित बन्न पुगेको अवस्थामा विश्वमा आएको प्राविधिक क्रान्तिसँगै नेपालमा पनि प्रविधिले ठुलो फड्को मारेको देखिन्छ ।विगतमा भालेको डाकोसँगै उठ्ने नेपाली समुदाय अहिले ‘अलार्म’ को सहायतामा उठछन् । दिनभर स्मार्टफोन, आइफोन, ल्यापटपरकम्प्युटर, ट्याब्लेट, फ्याब्लेटमा अभ्यस्त हुन्छन् । योसँगै सामाजिक सञ्जाल टिकटक, यूट्यूब,फेसबुक, भाइवर,  ट्विटर, ह्वाट्सअप, लिंक्डइन, इमेल र इन्टरनेटमा व्यस्त हुन्छौँ।
कुनै गेम खेल्नुपर्‍यो भने स्मार्ट एप्सको सहायता लिन्छौँ, तिथिमिति हेर्नुपर्‍यो अथवा कन्भर्ट गर्नुपर्‍यो भने एप्सकै सहायता लिन्छौँ। एकै क्लिकमा विश्वभरका भौगोलिक परिवेश र गतिविधि बुझ्न सक्छौँ । पछिल्लो समय अनलाइन सपिङ त सामान्य नै बनेको छ। त्यतिवेला लामो एन्टेना राखेर हेर्नुपर्ने टिभी अहिले डिजिटलमय बन्न पुगेको छ। अहिले अनलाइन बैंकिङ, अनलाइन टिकेटिङ, अनलाइन जब, अनलाइन मार्केटिङ, सोसियल मिडिया मार्केटिङ, अनलाइन एजुकेसन,अनलाइन हेल्थ लगायतको सुविधा भित्रिएको छ।
प्रविधिकेन्द्रित उत्पादनको त कुरा गरी साध्य छैन। अहिले एउटा स्मार्टफोनभित्र अनेक फाइदा लुकेका हुन्छन् । स्मार्टवाचबाट मुटुको धड्कन र प्रेसर जाँच्न सकिन्छ । फोटो खिच्न क्यामेराको जरुरी छैन । आँखामा लगाइएको चस्माबाटै फोटो खिच्न मिल्छ । ड्राइभरविना कार गुड्छ । घडीबाटै फोन गर्न मिल्छ । रोबोटबाट चमत्कारी कामहरू गर्न सकिन्छ। यसरी सूचना प्रविधि क्षेत्रले आमजनमानसको आधारभूत आवश्यकताका रूपमा विशेष भूमिका खेलिरहेको अवस्थामा यस राष्ट्रिय सञ्चार तथा सुचना प्रविधि दिवसको महत्त्व अझ बढी हुनेछ भन्ने हामीलाई लागेको छ ।
सञ्चार तथा सुचना प्रविधिको आर्थिक विकासमा योगदान हुन त एक दिन दिवस मनाउँदैमा मुलुकमा प्रविधि क्षेत्रको कायापलट नै हुने होइन, तर समग्र प्रविधि क्षेत्रको विकास र मुलुकको समृद्धिका लागि यो एउटा कोसेढुंगा बन्ने कुरामा भने कुनै सन्देह छैन । यी र यस्ता कार्यक्रमले नै जनचेतना अभिवृद्धि तथा सर्वसाधारणको पहुचँ र विस्तारमा टेवा पुग्दछ । मुलुक समृद्धिको महत्त्वपूर्ण मेरुदण्ड बन्न पुगेको प्रविधि क्षेत्रलाई हरेक कोण र तवरबाट प्राथमिकताका साथ सदुपयोग गर्न सके आर्थिक विकासमा अझ धेरै योगदान पुर्‍याउने पक्का छ।
नेपाल कृषिप्रधान देश भए पनि पछिल्लो समय मुलुकको समग्र अर्थतन्त्रमा प्रविधि क्षेत्रको योगदान कृषि क्षेत्रको भन्दा प्रशंसायोग्य छ।जब कुनै क्षेत्रले मुलुकको अर्थतन्त्रमा दरिलो टेवा दिन्छ भने त्यसलाई सरकारले प्राथमिकतामा राखेर प्रोत्साहन गर्ने कि नगर्ने?यो जल्दोबल्दो विषय हो। प्रविधि क्षेत्र अहिले जुन तहमा पुगेको छ त्यो निजी क्षेत्रको पहल र बलबुताले अघि बढिरहेको छ भन्दा अत्युक्ति नहोला।
यसमा सरकारले केही राहत दिने हो भने त्यसले राम्रो मलजलको काम गर्नेछ । आइसिटीको विकास नै मुलुकको विकास हो । अन्तर्राष्ट्रिय परिवेश नियाल्दा पनि यो कुरा घामजत्तिकै छर्ल ङ्ग हुन्छ । हुनतस् नेपालमा पनि यसलाई सबैले स्वीकार नै गरेका छन् । जस्तोसुकै कठिन काम पनि प्रविधिको प्रयोगबाट सहजै सम्पन्न गर्न सक्छौँ । अनलाइन, सोसियल मिडिया र डिजिटलाइजेसनको व्यापकताले मात्र समृद्ध मुलुकको परिकल्पना गर्न सक्छौँ । यस्ता क्षेत्रमा अब पछाडि फर्कन मिल्दैन ।
सञ्चार तथा सुचना प्रविधिमा सदुपयोग आवश्यक हरेक कुरामा जस्तै प्रविधि जगतमा पनि विकाससँग विकृति पनि देखिएका छन् । हरेक कुरामा सकारात्मक र नकारात्मक पाटो हुन्छन् । त्यो प्रयोग गर्ने व्यक्तिमा निर्भर रहने कुरा हुन् । कुन प्रविधि कसरी र केका लागि प्रयोग गर्ने भन्ने बुझेर मात्रै सदुपयोग गर्ने हो भने त्यसको नतिजा दुवै हातमा लड्डु साबित बन्छ । तर, प्रविधिको प्रयोगका नाममा दुरुपयोग गर्दा त्यसले आफ्नो मात्रै होइन, अरूको जीवनसमेत बर्बाद बनाइदिन्छ । प्रविधिको दुरुपयोग हुनुमा प्रयोगकर्ता स्वयंको ठूलो दोष देखिने गरेको छ । चेतनाको कमी, ख्यालठट्टा र सजगतामा बेवास्ताले गर्दा पनि प्रविधिको दुरुपयोग भइरहेका छन् । तर, स्मरणीय कुरा के हो भने प्रविधिको विकासका लागि नकारात्मक कुराहरूमा अड्केर बस्नुभन्दा पनि सकारात्मक कुराहरूलाई मनन गर्दै अघि बढ्नुपर्ने देखिन्छ ।
सञ्चार तथा सुचना प्रविधि क्षेत्र बल्लतल्ल फस्टाउन लागेको सञ्चार तथा सुचना प्रविधि क्षेत्र, नीतिगत समस्या र अस्थिर राजनीतिका कारण खस्किन सक्छ। प्रविधि एउटा मात्रै यस्तो विषय हो जुन जति तीव्र गतिमा विकास हुन सक्यो, त्यति नै त्यस देशका जनताको जीवनस्तर र समग्र मुलुकको समृद्धि र विकास हुन्छ।तर, विडम्बना यो कुरा नीतिगत तहमा प्रभावकारी ढंगले लागू हुन सकेको छैन । जसको प्रत्यक्ष असर मुलुकको विकासमा परिरहेको छ, तर यसको अझै हेक्का हुन सकेको छैन ।
यो कुराले नीतिगत तहमा स्थान पाउन नसक्दा प्रविधि क्षेत्रका दक्ष जनशक्तिहरू धमाधम बिदेसिइरहेका छन् । देशका लागि केही गर्छु भन्नेहरूका लागि समेत वातावरण बन्न सकेको छैन । लगानीको प्रत्याभूति दिन सकेको छैन, यो भन्दा विडम्बना के होला र?कम्प्युटर हार्डवेयर, सफ्टवेयर, कम्युनिकेसन तथा सोसियल मिडियाको भरपूर प्रयोग र सजकता आजको आवश्यकता हो ।
यसको विकास, विस्तार र प्रवद्र्धन अर्को महत्त्वपूर्ण कुरा हो । यसमा निजी क्षेत्रको पहल र प्रयासलाई सरकारले हातेमालो गर्न जरुरी छ। अर्को महत्त्वपूर्ण कुरा के पनि हो भने यस क्षेत्रमा आबद्ध दक्ष, अर्धदक्ष जनशक्ति तथा व्यवसायीहरूले अरूको मुख ताक्नेभन्दा पनि सरोकारवाला निकायहरूसँग सहकार्य र समन्वय गरी एकजुट भएर अघि बढ्न आवश्यक छ ।
विद्यालय तहदेखि नै विधार्थीहरुलाई सञ्चार तथा सुचना प्रविधिको आधारभूत ज्ञान, यसको पहुँच तथा असर, सञ्चार तथा सूचना प्रविधिका फाइदाहरू, यसको दुरुपयोगका सम्भावना तथा जोखिमहरूका साथै साइबर सुरक्षाका विषयमा सीप र शिक्षा प्रदान गर्नु अत्यावश्यक छ ।अन्त्यमा यदि नेपाललाई सञ्चार तथा सुचना प्रविधिबाट समृद्धि ल्याउने हो भने प्रविधिको क्षेत्रमा लगानी गर्न अब ढिला गर्नु हुँदैन।
(चिरन्जिबी अधिकारी क्यान महासंघका महासचिव हुन् ।)
","सोमबार, वैशाख ११ २०८०"
https://ne.shaip.com/solutions/computer-vision-services/,कम्प्युटर भिजन एप्लिकेसनहरूलाई तालिम दिनको लागि भिजुअल संसारको बोध गर्दै,"कम्प्यूटर भिजन कृत्रिम बुद्धिमत्ता प्रविधिहरूको क्षेत्र हो जसले मेसिनहरूलाई भिजुअल संसारलाई हेर्न, बुझ्न र व्याख्या गर्न तालिम दिन्छ, जसरी मानिसहरूले गर्छन्। यसले छवि वा भिडियोमा वस्तुहरूलाई सही रूपमा बुझ्न, पहिचान गर्न र वर्गीकरण गर्न मेसिन लर्निङ मोडेलहरू विकास गर्न मद्दत गर्छ - धेरै ठूलो स्केल र गतिमा।

कम्प्यूटर भिजन टेक्नोलोजीहरूमा हालैका विकासहरूले भिन्न प्रणालीहरूबाट आज उत्पन्न हुने डाटाको विशाल मात्राबाट वस्तुहरूलाई सही रूपमा पत्ता लगाउन र लेबल गर्नमा सामना गर्ने केही सीमितताहरूलाई पार गरेको छ। कम्प्युटरले यी 3 कार्यहरूलाई प्रभावकारी रूपमा समाधान गर्दछ:

- छविमा भएका वस्तुहरू के हुन् र तिनीहरू कहाँ अवस्थित छन् भनेर स्वचालित रूपमा बुझ्नुहोस्।

- यी वस्तुहरू वर्गीकरण गर्नुहोस् र तिनीहरू बीचको सम्बन्ध बुझ्नुहोस्।

- दृश्यको सन्दर्भ बुझ्नुहोस्। वस्तु वर्गीकरण: त्यहाँ वस्तुहरूको व्यापक वर्ग के हो?
वस्तु पहिचान: त्यहाँ कुन प्रकारको वस्तुहरू छन्?
वस्तु प्रमाणीकरण: फोटोमा देखाइएको वस्तु कुन हो ?
वस्तु पत्ता लगाउने: तस्विरमा वस्तुहरू कहाँ छन्?
वस्तु ल्यान्डमार्क पत्ता लगाउने: फोटोमा वस्तुको लागि मुख्य बुँदाहरू के हुन्?
वस्तु विभाजन: कुन पिक्सेल छविमा रहेको वस्तुसँग सम्बन्धित छ?
वस्तु पहिचान: यो फोटोमा कुन वस्तुहरू छन् र तिनीहरू कहाँ छन्?",
https://www.onlinekhabar.com/2023/08/1344426,के हो आर्टिफिसियल इन्टेलिजेन्स ? हाम्रो बारेमा कसरी जान्दछ यति धेरै कुरा ?,"के तपाईंले आर्टिफिसियल इन्टेलिजेन्सका बारेमा बुझ्नुभएको छ ?
पछिल्लो ६ महिनायता च्याट जीपीटीजस्ता च्याटबट तथा मिडजर्नी जस्ता तस्वीर सिर्जना गर्ने (इमेज जेनेरेटर) प्लाटफर्मको प्रयोग निकै बढेको छ ।
तथापि आर्टिफिसियल इन्टेलिजेन्स (एआई) वा मेसिन लर्निंग मोडेलमा निकै लामो समयदेखि काम हुँदै आएको थियो ।
एआईले कसरी यतिधेरै कुरा जान्दछ ?
सबै प्रकारका मेसिन लर्निंग प्रक्रियामा प्रशिक्षण एक महत्वपूर्ण प्रक्रिया हो । जसमा कुनै कम्प्युटर प्रोग्राममा भारी मात्रामा डेटाहरुलाई एकत्रित गरिन्छ र ती डेटाहरु के बारेमा हुन् भन्ने बताउनका लागि निर्देश अनुसारको सेटबाट लेबल गरिन्छ ।
उदाहरणका लागि ती निर्देशहरु यस्ता हुनसक्छन् जस्तै, अनुहारयुक्त सबै तस्वीर खोज्नुहोस् वा यी आवाजहरुलाई वर्गीकृत गर्नुहोस् ।
त्यसपछि प्रोग्रामले दिइएको काम पूरा गर्नका लागि उपलब्ध जानकारीको ढाँचा खोज्दछ । कुनै नतिजासम्म पुग्नका लागि केही संकेत अर्थात् क्लू को आवश्यकता पर्नसक्छ । जस्तै, यो कुनै अनुहार होइन वा यी दुई आवाज नितान्त फरक छन् । तर प्रोग्रामले डेटाहरुबाट जुन जानकारी जुटाउँछ वा जुन क्लू उसलाई दिइएको हुन्छ ती सबैलाई जम्मा पारेर एउटा एआई मोडेल बनाउँछ । उक्त मोडेलको क्षमता निर्धारण गरेपछि प्रशिक्षणको प्रक्रिया सकिन्छ ।
प्रशिक्षण प्रक्रियाको माध्यमबाट कसरी विभिन्न प्रकारका एआई मोडेल तयार हुनसक्छन् भन्ने कुरा बुझ्नका लागि विभिन्न जनावहरुको उदाहरण लिन सकिन्छ ।
लाखौं वर्षको यात्रामा प्रकृतिको सहयोगमा जनावरहरुमा विशिष्ट खालका क्षमताहरु विकसित भएका हुन्छन् । ठीक त्यहीँ प्रकारले एउटा एआई मोडेलले आफ्नो आफ्नो प्रशिक्षण डेटाको सहयोगबाट लाखौं प्रकारका यस्ता चिजहरु बनाउन सक्दछ ।
मोडेलले जतिपटक प्रशिक्षण चक्र पूरा गर्दछ त्यति नै विकसित हुन्छ र अद्वितीय एआई मोडेल बन्दै जान्छ ।
च्याटबट के हो ?
वास्तवमा च्याटबट सुगाजस्तै हुन्छन् । सुगाले हाम्रो नक्कल गर्न सक्दछ र पूरै सन्दर्भ नबुझिकनै शब्दहरुलाई धेरथोर बुझेरै भए पनि दोहोराउन सक्दछ ।
च्याबटले पनि यस्तै गर्दछ तथापि त्यसभन्दा केही बढि बुझाइका साथ । च्याटबट लिखित शब्दहरुका साथ हाम्रा सम्बन्धहरुलाई नै परिवर्तन गरिदिन स्तरसम्म विकसित भैसकेको छ ।
आखिर च्याटबटले कुनै कुरा लेख्न कसरी जान्दछ ? वास्तवमा च्याटबट एआईकै एउटा प्रकार हो जसलाई ठूलो भाषा मोडेल (एलएलएम) को रुपमा बुझिन्छ । च्याटबटलाई भारी मात्रामा अक्षर सामग्रीहरुबाट प्रशिक्षित गरिएको हुन्छ ।
यस्तो मोडेल केवल शब्दहरुमा मात्र नभइ वाक्यमै पनि विचार गर्न सक्षम हुनछ । यसका अलावा च्याटबटले आफ्ना सबै प्रशिक्षण डेटामा अन्य उदाहरणका साथै कुनै अनुच्छेदमा शब्द तथा वाक्यांशको व्याख्या पनि गर्न सक्दछ ।
अरबौं शब्द तथा वाक्यांशको तुलनात्मक अध्ययनको आधारमा उक्त एआई मोडेलले कुनै प्रश्नलाई पढेर त्यसको जवाफ दिन सक्षम हुन्छ । यहीँ प्रविधिको आधारमा फोनले आफैं टेक्स्ट मेसेजको जवाफ दिन सक्छ । एआई मोडेलले सोही काम व्यापक परिमाणमा गर्न सक्दछ ।
ठूलो संख्यामा रहेका भाषाहरुका मोडेलको खास विशेषता भनेको उनीहरुले कुनै पनि मानवीय सहायताबिना नै व्याकरणका नियम सिकिरहेका छन् र शब्द वा वाक्यांशको अर्थसमेत निकालिरहेका छन् ।
के हामी एआईसँग कुरा गर्न सक्छौं ?
यदि तपाईं एलेक्सा, सिरी वा आवाज पहिचान गर्ने यस्तै अन्य कुनै सिस्टम चलाउने गर्नुहुन्छ भने तपाईंले यसमा एआईको प्रयोग गरिरहनु भएको हुन्छ ।
खरायोलाई सम्झिनुहोस् र उसको कान हेर्नुहोस् । यस्तो लाग्छ कि खरायोको कान सानोभन्दा सानो आवाज सुन्नका लागि डिजाइन गरिएको जस्तो लाग्छ ।
जब तपाईंले बोल्नुहुन्छ एआईले आवाज रेकर्ड गर्दछ र त्यसको पृष्ठभूमिको आवाजलाई हटाउँदछ । त्यसपछि उसले तपाईंको आवाजलाई फोनेटिक इकाइमा परिवर्तन गर्छ र त्यसको सम्बन्धित भाषाको आवाजहरुको लाइब्रेरीसँग मिलान गर्दछ ।
अनि एआईले तपाईंको आवाजलाई टेक्स्ट अर्थात् अक्षरमा परिणत गर्दछ ताकि जवाफ दिनुभन्दा पहिले सुन्नमा भएको कुनै गल्तीलाई हटाउन सकियोस् । यो प्रकारको आर्टिफिसियल इन्टेलिजेन्सलाई स्वभाविक भाषाहरुको प्रक्रिया भनिन्छ ।
फोन बैंकिङमा लेनदेनलाई पुष्टि गर्नका लागि हुन्छ भनेर बोल्नेदेखि लिएर आफू जान लागेको ठाउँको केही दिनपछि सम्मको मौसमको जानकारी लिने सम्मका अनेक प्रक्रियाहरुमा यहीँ प्रविधिले काम गरिरहेको हुन्छ ।
के एआईले तस्वीर पहिचान गर्न सक्दछ ?
के तपाईंले आफ्नो फोनमा खिचेका तस्वीरहरु फोन आफैले विभिन्न प्रासंगिक नामका फोल्डरहरु बनाएर त्यसभित्र राखिदिने काम गर्दछ ?
यदि त्यस्तो भएको छ भने तपाइँले आफ्नै जानकारी बिना नै एआईको प्रयोग गरिरहनुभएको छ ।
यस्तो प्रोग्रामलाई निकै ठूलो संख्यामा तस्वीरहरु देखाएपश्चात् प्रशिक्षित गरिएको हुन्छ र यी तस्वीरसँग केही विवरणहरु रहेका हुन्छन् ।
यदि तपाईंले साइकलको लेबलयुक्त धेरै तस्वीरहरु दिएर एआईलाई तस्वीर पहिचान गर्न लगाउनुभयो भने प्रोग्रामलाई साइकल कस्तो देखिन्छ भन्ने कुरा थाहा हुन्छ र उसले कुनै डुंगा वा कारलाई साइकलबाट अलग गर्नमा सक्षम हुन्छ ।
कहिलेकाहीँ एउटै जस्तो देखिने तस्वीरहरुमा पनि सूक्ष्म भिन्नता छुट्टाउनका लागि एआईलाई प्रशिक्षित गरिएको हुन्छ ।
यसै प्रकारले अनुहार पहिचान गर्ने प्रविधिले काम गर्दछ । कुनै पनि मानिसको अनुहार वा अनुहारको मुद्रा विशिष्ट खालको हुन्छ । एउटा व्यक्तिसँग अर्को व्यक्तिको अनुहारमा केही न केही फरक अवश्य हुन्छ । त्यसैले एआई प्रोग्रामले कुनैपनि व्यत्तिको अनुहारको विशेषताहरुलाई पहिचान गर्न सक्षम हुनछ ।
यस्तो खालको एल्गोरिदमको प्रयोग गरेर एआईले मेडिकल स्क्यानलाई बुझ्न सहयोग गर्दछ । यो प्रोग्रामले एकै समयमा हजारौं स्क्यान हेरेर सरीरलाई क्षति पूराउने खालका ट्युमरको पहिचान गर्न सक्दछ र त्यसको निदान बताउन सक्दछ जसरी कुनै विज्ञ डाक्टरले एउटा स्क्यान हेरेर बताउँछ ।
तपाईंको बारेमा एआईले के के जान्दछ ?
कतिपय एआई मोडेलहरु केवल संख्यामा खेल्दछन् । उनीहरुले भारी मात्रामा डेटाहरु जम्मा गर्दछन् र त्यसको सांख्यिकीय जानकारीको आधारमा सिर्जित सूचनाहरु निकै महत्वपूर्ण हुन्छन् ।
अनलाइन प्लाटर्फमहरुमा तपाईंले जुन खालका सामाजिक तथा आर्थिक सक्रियता देखाउनुहुन्छ त्यसको आधारमा एआई मोडेलले तपाईंको प्रोफाइल तयार गर्दछ र त्यहीँ आधारमा तपाइँको व्यवहारको आँकलन गर्न सम्भव हुन्छ ।
तपाईंले के खरिद गर्नुहुन्छ ? तपाईंलाई के मन पर्दछ ? तपाईंको आनीबानी कस्तो छ भन्ने लगायतका कुराहरु तपाईंले कार्ड वा अनलाइनबाट गर्ने किनमेलबाटै ट्रयाक गर्न सकिन्छ ।
नेट्फिलिक्स तथा अमेजन जस्ता प्लाटर्फमहरुले आफ्ना प्रयोगकर्ताले अघिल्लो रात कतिघण्टा प्लाटर्फममा बिताए र कुन सामग्रीहरु हेरे भन्ने कुरा ट्रयाक गर्दछन् । यदि तपाईंले कुनै भिडियोमा कमेन्ट गर्नुभयो भने तपाईंको सोसल मिडिया अकाउन्टलाई त्यसबारेमा थाहा हुन्छ ।
हरेक इन्टरनेट प्रयोगकर्ताको हकमा यस्तै भैरहेको हुन्छ । यसबाट एआईले मोडेललाई भारी मात्रामा डेटा प्राप्त हुन्छ र त्यसबाट सामाजिक रुझान कस्तो छ भन्ने कुरा पनि पत्ता लगाउन सकिन्छ ।
यो एआई मोडेलले हाम्रो जीवनमै प्रभाव पार्न थालेको छ । एआई मोडेलले नै तपाईंले कुनै ऋण लिन उपयुक्त छ कि छैन भनेर समेत बताउन सक्छ । तपाईंले गर्ने खरिदलाई पनि यसले प्रभावित गरिरहेको हुन्छ किनकि हामीले इन्टरनेट प्लाटर्फमहरुमा एआई मोडेलले छानेका विज्ञापनहरु देखिरहेका हुन्छौं र त्यहीँ अनुसार आफ्नो सपिङको व्यवहार पनि बदल्छौं ।
बीबीसी
",२०८० साउन १६ गते
https://www.onlinekhabar.com/2022/07/1151469,११ विधामा आइसिटी अवार्डको अनलाइन नोमिनेसन सुरु,"काठमाडौं । आइसिटी अवार्डको सातौं संस्करणको अनलाइन नोमिनेशन (आवेदन) आज जुलाई १ देखि सुरू भएको छ ।
लिभिङ विथ आइसिटीको आयोजना र विभिन्न राष्ट्रिय तथा अन्तर्राष्ट्रिय संस्थाहरूको सहकार्यमा आयोजनामा हुन लागेको ‘आइसिटी अवार्ड २०२२’ को नोमिनेशन आज शुक्रबारदेखि सुरु भएको हो ।  सन् २०१६ बाट सुरु भएको आइसिटी अवार्ड हरेक वर्ष परिस्कृत र विस्तारित रुपमा आयोजना हुँदै आइरहेको छ ।
आइसिटी अवार्ड २०२२ को लागि विभिन्न ११ विधाहरूमा नोमिनेशन खुल्ला गरिएको र अनलाइन नोमिनेशन साउन ३१ गतेसम्म जारी रहने आयोजक समितिका अध्यक्ष राजन लम्सालले बताए । उनका अनुसार, आइसिटी अवार्डमा प्रतिस्पधी आफै वा अन्य कसैले अनलाइन नोमिनेशन दर्ता गर्न सक्नेछन । अवार्डमा नोमिनेशन गर्न आइसिटी अवार्ड डटओआरजी (ष्अतबधबचम।यचन) वेबसाइटमा गएर विधा छनौट गरी अनलाइन फारम भरेर बुझाउनुपर्नेछ ।
आइसिटी अवार्ड २०२२ को ग्राण्ड फिनाले मंसिरमा आयोजना हुनेछ । यो ६ महिनाको समय अवार्डलाई हरेक किसिमले उत्कृष्ट र पारदर्शी बनाउन आयोजकले ५ भन्दा बढि चरणमका छनौट प्रकृयालाई अगाडी बढाउनेछ । १२ जना विज्ञ जुरी समिति र १३ जना विशिष्ट सल्लाहकार समिति रहेको यस अवार्डमा प्रिजेन्टेशन, स्पिड डेटिङ, पब्लिक भोटिङ लगायत उत्कृष्ट ५ को लागि फिल्ड भिजिट समेत सञ्चालन हुनेछ । यस वर्ष २५ भन्दा बढि जुरी मिटिङ सञ्चालन हुने आयोजकले जानकारी दिएको छ ।
यस वर्ष नोमिनेशन खुल्ला गरिएको ११ विधाहरुमा स्टार्टअप आइसिटी अवार्ड, प्रडक्ट आइसिटी अवार्ड, राइजिङ स्टार इन्नोभेसन आइसिटी अवार्ड गरी ३ विधाहरू स्टार्टअप तथा इन्नोभेसन सम्वन्धित विधाहरु रहेका छन ।
आइसिटीको क्षेत्रमा विशेष योगदान गरेका व्यत्तिहरुलाई दिइने अवार्डका विधाहरुमा पायोनियर आइसिटी अवार्ड, आन्टरप्रेनर आइसिटी अवार्ड, नेपाली डायस्पोरा आइसिटी अवार्ड र वुमन आइकन आइसिटी अवार्ड रहेका छन् ।
यसैगरी प्रविधिको प्रयोग मार्फत उत्कृष्ट सेवा दिने सरकारी तथा निजी संस्थाहरूलाई प्रदान गरिने अवार्डहरूमा डिजिटल एजुकेशन आइसिटी अवार्ड (पब्लिक सेक्टर), डिजिटल एजुकेशन आइसिटी अवार्ड (प्राइभेट सेक्टर), डिजिटल गभर्नेन्स आइसिटी अवार्ड र डिजिटल सर्भिसेस आइसिटी अवार्ड रहेका छन् ।
यस वर्ष आयोजकले गत चैत र जेष्ठ महिनामा सातौ प्रदेशमा स्टार्टअप एण्ड आइडिया फेस्ट कार्यक्रम आयोजना गर्दै प्रदेश स्तरिय उत्कृष्ट स्टार्टअपहरु छनौट गरिएको आयोजक समितिका अध्यक्ष लम्सालले बताए । ११ विधा वाहेक हरेक प्रदेशका उत्कृष्ट स्टार्टअपहरुले ग्राण्ड फिनाले कार्यक्रममा सम्मान प्राप्त गर्नेछन । यसैगरी अन्तर्राष्ट्रिय स्तरलाई पनि लक्षित गरेर केहि समय पश्चात कुनै एक विधा घोषणा गरिने आयोजकले जनाएको छ ।
यसैगरी काठमाडौंमा सातै प्रदेशबाट छनौट भएको ४० बढि स्टार्टअप र अवार्डबाट तेस्रो चरणमा छनौट हुने दर्जनौ स्टार्टअपहरुको विशेष सेसन ‘स्टार्टअप एण्ड आइडिया फेस्ट’ काठमाडौंमा पनि सञ्चालन हुनेछ । गत वर्ष आयोजना भएको एफवान सफ्ट आइसिटी अवार्ड २०२१ मा विभिन्न १२ विधामा अवार्ड प्रदान गरिएको थियो । गतवर्ष स्टार्टअप आइसिटी अवार्ड खेतीले प्राप्त गरेको थियो भने प्रडक्ट आइसिटी अवार्ड प्राप्त गरेको थियो । मुशुरले राइजिङ स्टार इन्नोभेसन आइसिटी अवार्ड २०२१ प्राप्त गरेको थियो ।
मनोहर भट्टराई, बिनय बोहोरा, प्रशन्न ढुंगेल र गुण केशरी प्रधानले क्रमश पायोनियर आइसिटी अवार्ड, आन्टरप्रेनर आइसिटी अवार्ड, नेपाली डायस्पोरा आइसिटी अवार्ड र एनसेल वुमन आइकन आइसिटी अवार्ड २०२१ प्राप्त गरेका थिए । भुमि व्यवस्थापन विभाग, नेपाल क्लियरिङ हाउसले गतवर्ष क्रमश डिजिटल गर्भनेन्स र डिजिटल सर्भिसेस अवार्ड प्राप्त गरेका थिए । यसैगरी कालिका मानवज्ञान र रातो बंगला स्कुलले डिजिटल एजुकेशन आइीसटी अवार्ड पब्लिक र प्राइवेट सेक्टरको अवार्ड प्राप्त गरेका थिए । आइसिटी अवार्ड २०२१ मा ५०० सयभन्दा बढीको अनलाइन आवेदन प्राप्त भएको थियो ।
आयोजकले वुधवार आयोजना गरेको छलफल कार्यक्रममा सल्लाहकार र जुरी समितिले अवार्ड अझ उत्कृष्ट बनाउनको लागि सुझावहरु दिएका थिए । आइसिटी अवार्ड नेपालको प्रविधि क्षेत्रमा नयाँ आइडिया र स्टार्टअपदेखि विशिष्ट योगदान दिएका व्यत्ति र सस्थाहरुलाई सम्मान गर्ने महत्वपुर्ण कार्यक्रमको रुपमा स्थापित भएको र यसले सबैको विश्वास जितेको सल्लाहकार तथा योजना आयोगका सदस्य डा. रामकुमार फुयालले उक्त छलफल कार्यक्रममा बताए । यसैगरी जुरी समितिका शुसिल पोखरेलले नेपालमा आयोजना हुने अवार्डहरु मध्ये आइसिटी अवार्डको छुट्टै चार्म रहेको र यसले स्टार्टअप र इन्नोभेटरहरुको लागि महत्वपुर्ण प्लाटफर्मको विकास गरेको बताए ।
अवार्ड विजेताहरूले विशिष्ट सम्मानसँगै विभिन्न सेवा र सुविधाहरू प्राप्त गर्नेछन् । स्टार्टअप विधाका विजेताले सहुलियतपूर्ण ऋण सुविधा र लगानीको अवसर समेत प्राप्त गर्नेछन् ।
आइसिटी अवार्ड २०२२ का ११ विधाहरु
आइसिटी अवार्ड २०२२ मा ११ विधामा अनलाइन नोमिनेशन खुल्ला गरिएको छ । नोमिनेशन दर्ता गर्न आधिकारिक वेबसाइट ष्अतबधबचम।यचन मा गएर गएर विधा (क्याटेगोरी) छनौट गरी आवश्यक अनलाइन फारम बुझाउनुपर्नेछ । आवदेनको समयअवधि यहि साउन ३१ सम्म रहको छ ।
१. स्टार्टअप आइसिटी अवार्ड
आइटी प्रडक्ट, सर्भिस तथा इन्नोभेसन क्षेत्रमा काम गरिरहेका कम्पनीहरूलाइ प्रवद्र्धन र प्रोत्साहन गर्ने यो अवार्डमा सहभागी हुन नेपालको प्रचलित कानून अनुसार कम्पनी दर्ता भएर सञ्चालनमा रहेको हुनुपर्नेछ । यस विधामा विगत ४ वर्षको अवधिमा दर्ता भएका कम्पनीहरूले आवेदन दिन सक्नेछन् ।
२. प्रडक्ट आइसिटी अवार्ड
आइसिटी प्रडक्ट अवार्डमा कुनै नेपाली कम्पनी, संस्था, समूह  वा व्यक्तिले विकास गरेको आइटी तथा इन्नोभेटिभ प्रडक्टलाई नोमिनेशन दर्ता गराउन सकिनेछ । वि.स २०७८ सालमा सार्वजनिक भएका आइटी प्रडक्टहरूलाई लिएर यस विधामा नोमिनेशन दर्ता गर्न सकिन्छ ।
३. राइजिङ स्टार इन्नोभेसन आइसिटी अवार्ड
राइजिङ स्टार इन्नोभेसन आइसिटी अवार्डमा कलेज तथा विश्वविद्यालयका विद्यार्थीहरू तथा ३० वर्ष मुनिका युवाले तयार गरेका रिसर्च, इन्नोभेसन तथा प्रोजेक्टहरूलाई लिएर नोमिनेशन दर्ता गर्न सकिनेछ ।
४. पायोनियर आइसिटी अवार्ड
यो अवार्ड सूचना तथा सञ्चार प्रविधि क्षेत्रमा विशिष्ट योगदान दिएका अग्रज व्यक्तिलाइ प्रदान गरिन्छ । यस विधामा आफै वा अरु कसैले योग्य व्यत्तिको नाममा नोमिनेशन दर्ता गर्न सकिनेछ ।
५. नेपाली डायस्पोरा आइसिटी अवार्ड
नेपाली मूलका व्यक्ति, जो विदेशमा बसेर पनि देशको सूचना प्रविधिको क्षेत्रमा दिइरहेको योगदानलाई उच्च कदर गर्दै यो अवार्ड दिइनेछ । यस विधामा आफु वा अन्य कसैले योग्य व्यत्तिको नाममा नोमिनेशन दर्ता गर्न सकिन्छ ।
६. आन्टरप्रेनर आइसिटी अवार्ड
आन्टरप्रेनर आइसिटी अवार्ड सूचना प्रविधि क्षेत्रमा क्रियाशील नेपाली उद्यमीलाई दिइनेछ । यस विधामा आफु वा अन्य कसैले योग्य व्यत्तिको नाममा नोमिनेशन दर्ता गर्न सकिन्छ ।
७. वुमन आइकन आइसिटी अवार्ड
वुमन आइकन आइसिटी अवार्ड सूचना प्रविधि क्षेत्रमा क्रियाशील नेपाली महिलाहरूका लागि लक्षित छ । यस विधामा आफु वा अन्य कसैले योग्य व्यत्तिको नाममा नोमिनेशन दर्ता गर्न सकिन्छ ।
८. डिजिटल एजुकेशन आइसिटी अवार्ड (पल्लिक सेक्टर)
डिजिटल एजुकेशन आइसिटी अवार्ड शिक्षा क्षेत्रलाई डिजिटल तथा प्रविधिमैत्री बनाउन प्रोत्साहन गर्ने उद्देश्यले सरकारी तथा सामुदायिक शैक्षिक संस्थानलाई प्रदान गरिन्छ । यस विधामा संलग्न व्यत्ति वा अन्य कसैले योग्य शैक्षिक संस्थाको नाममा नोमिनेशन दर्ता गर्न सकिन्छ ।
९. डिजिटल एजुकेशन आइसिटी अवार्ड (प्राइवेट सेक्टर)
यस वर्ष निजी क्षेत्रका शैक्षिक संस्थाहरूलाई पनि प्रोत्साहन गर्ने उद्देश्यले डिजिटल एजुकेशन आइसिटी अवार्ड (प्राइवेट सेक्टर) विधा थपिएको छ । यस विधामा संलग्न व्यत्ति वा अन्य कसैले योग्य शैक्षिक संस्थाको नाममा नोमिनेशन दर्ता गर्न सकिन्छ ।
१०. डिजिटल गभर्नेन्स आइसिटी अवार्ड
यस विधामा सरकारी सेवा तथा सुविधालाई डिजिटलिकरण गर्र्दै नागरिकलाई प्रविधिमैत्री सेवा दिन सफल सरकारी सस्था, निकाय, विभाग वा पालिकाहरूले नोमिनेशन दर्ता गर्न सक्नेछन । यस विधामा संलग्न व्यत्ति वा अन्य कसैले योग्य सरकारी संस्थाको नाममा नोमिनेशन दर्ता गर्न सकिन्छ ।
११. डिजिटल सर्भिसेस आइसिटी अवार्ड
यस विधामा निजी क्षेत्रका संस्था, लिमिटेड वा सर्वसाधारणलाई डिजिटल सेवा दिइरहेका कम्पनीहरूले नोमिनेशन दर्ता गर्न सक्नेछन् । यसै वर्ष थपिएको यस विधामा आइटी तथा सफ्टवेयर कम्पनीहरू बाहेक अन्य सेवामूलक निजी क्षेत्रका कम्पनीहरू यसमा सहभागी हुन सक्नेछन् । यस विधामा संलग्न व्यत्ति वा अन्य कसैले योग्य शैक्षिक संस्थाको नाममा नोमिनेशन दर्ता गर्न सकिन्छ ।
",२०७९ असार १८ गते
https://www.setopati.com/kinmel/information-technology/328584,डेटा हबलाई यस वर्षको आइसिटी अवार्ड,"यस वर्षको राष्ट्रिय आइसिटी अवार्डबाट डेटा हब प्रालि सम्मानित भएको छ।
सञ्चार तथा सूचना प्रविधि मन्त्रालयले बिहीबार राष्ट्रिय आइसीटी दिवसको उपलक्ष्यमा आयोजित कार्यक्रममा निजी क्षेत्रतर्फ डेटा हबलाई सम्मान गरेको हो ।
डेटा हबले देशमा पहिलो पटक डेटा सेन्टर स्थापना गर्दै साना तथा ठूला कम्पनीलाई सेवा प्रदान गर्दै आइरहेको छ।
निजी क्षेत्रको पहिलो डेटा सेन्टरको रूपमा सन् २०११ मा कम्पनी स्थापना भएको थियो। यसको बुटवलमा डिजास्टर रिकभरी साइट पनि रहेको कम्पनीले जनाएको छ।
विगत एक दशकभन्दा बढी समयदेखि बैंक तथा वित्तीय संस्था, एनजीओ, आईएनजीओ, आईसीटी कम्पनी, ई–कमर्स, टेलिकम, हस्पिटल, फिनटेक, स्टार्टअप लगायत ७ सयभन्दा बढी साना तथा ठूला व्यवसायलाई सेवा उपलब्ध गराउँदै आइरहेको कम्पनीको दाबी छ।
उसले गूगल, फेसबुक, अकामाई जस्ता विश्व प्रशिद्ध संस्थालाई पनि नेपालको लागि सुविधा प्रदान गर्दै आएको र क्लाउड सर्भिसका लागि अन्तराष्ट्रिय स्टान्डर्डको सेल्फ सर्भिस पोर्टल एति क्लाउड पनि सञ्चालनमा रहेको जनाएको छ।
","काठमाडौं, वैशाख २१"
"सूचना प्रविधि क्षेत्रमा नयाँ पुस्ताको रहरलाग्दो आकर्षण,साढे ६६ हजार आइटीमार्फत वार्षिक ६७ अर्ब आम्दानी","काठमाडौं । नेपालमा परम्परागतरूपमा अर्थतन्त्रका पाँच आधार भनेर कृषि, जलस्रोत, पर्यटन, उद्योग र जनशक्तिलाई लिने गरिन्थ्यो । तर पछिल्लो एउटा नयाँ क्षेत्र थपिएको छ– सूचना तथा सञ्चार प्रविधि । केही दिनअघिमात्रै इन्स्टिच्युट फर इन्टिग्रेटेड डेभलपमेन्ट स्टडिज (आइआइडिएस)ले सार्वजनिक गरेको एक प्रतिवेदनको नतिजाले यो तथ्य अझ बलशालीरूपमा पुष्टि भएको छ । सो प्रतिवेदनअनुुसार नेपालमै बसेर विदेशीलाई सूचना प्रविधि सेवा निर्यात गरिरहेका करिब साढे ६६ हजार आइटी जनशक्तिमार्फत वार्षिक ६७ अर्ब रुपैयाँभन्दा बढी आम्दानी भइरहेको छ ।
नेपालमा आइटी क्षेत्रले वार्षिक ६७ अर्ब ४६ करोड ५० लाख रुपैयाँ (५१५ मिलियन डलर) आम्दानी गरिरहेको उल्लेख गर्दै प्रतिवेदनमा सन् २०२२ मा सूचना प्रविधि सेवा निर्यातबाट देशको कुल गार्हस्थ उत्पादनमा १.४ र वैदेशिक लगानी सञ्चितिमा ५.५ प्रतिशत योगदान पुगेको देखिएको छ । आइटी सेवा निर्यातबाट भएको आम्दानी अघिल्लो वर्षको तुलनामा सन् २०२२ मा ६४.२ प्रतिशतले वृद्धि भएको, एक सय छ वटा कम्पनीमार्फत र फ्रिलान्सर गरी ६६ हजार पाँच सय नौ जनाले आइटीसम्बन्धी काम गरिरहेको जुन तथ्य सार्वजनिक भएको छ, यो नेपालको सूचना प्रविधिमा भएको निकै महत्वपूर्ण प्रगतिको सूचक हो ।
धेरै कोणहरुबाट यो सूचक महत्वपूर्ण छ । पहिलो कुरा त अब नेपालमा सूचना तथा सञ्चार प्रविधि अर्थतन्त्रको महत्वपूर्ण आधार हो भन्ने तथ्य स्थापित भएको छ । हिजो सूचना तथा सञ्चार प्रविधिलाई विलासिता वा मनोरञ्जनको साधन मात्रै मान्ने अवस्था थियो । अब आवश्यकताका आधारमा सूचना प्रविधि मानव जीवनका लागि नभई नहुने साधन बनेको छ भने आयआर्जनका हिसाबले पनि अर्थतन्त्रको महत्वपूर्ण आधारको रुपमा स्थापित हुँदै गएको पुष्टि भएको छ ।
दोस्रो, नेपालबाट बर्षेनी ठूलो सङ्ख्यामा बौद्धिक पलायन भइरहेको छ । कक्षा १२ उत्तीर्ण गरेपछि उच्च शिक्षामा नाममा ठूलो सङ्ख्यामा युवा विदेशिएका मात्र छैनन्, उनीहरुसँगै ठूलो परिमाणमा पूँजी पनि बाहिरिएको छ । यसले नेपाली समाजमा आर्थिक, सामाजिक र मनोवैज्ञानिक समस्या सिर्जना गरिरहेको छ । आर्थिकरुपमा वैदेशिक अध्ययनका नाममा ठूलो रकम बाहिरिएको छ भने सामाजिक रुपमा परिवारहरु विखण्डित हुन थालेका छन् । यसबाट समाजमा मनोवैज्ञानिकरुपमा पनि ठूलो असर पारेको छ ।
सन्तानलाई जति मायाँ गरेर हुर्काए पनि, लेखाए पढाए पनि अन्ततः बिदेश नै जाने हुन् भन्ने मानसिकताले धेरैको दिमागमा घर गर्न थालेको छ । यो बेलामा देशभित्रै बसेर पनि उच्चस्तरको आयआर्जन गर्न सकिन्छ भन्ने तथ्य सूचना तथा सञ्चार प्रविधिको क्षेबाट पुष्टि हुनुले नयाँ पुस्तालाई देशपभित्रै बसेर भविष्य खोज्ने बाटो देखाउने छ । यो आर्थिक, सामाजिक र मनोवैज्ञानिक हिसाबले महत्वपूर्ण सन्देश हो ।
तेस्रो, युवाहरुमाथि पनि ठूलो प्रश्न छ । युवाहरु गतिहीन भए, काम गर्दैनन्, सिर्जनशील छैनन् भन्ने जस्ता जुन आरोप लाग्ने गरेको छ । नेपालबाट सूचना प्रविधिको सेवा निर्यात गर्ने जनशक्तिमध्ये ८३.५ प्रतिशत २० देखि २९ वर्ष उमेर समूहका युवाहरु सक्रिय रहेको तथ्यले युवाहरुमाथि लाग्ने आरोप खण्डित गरेको छ । साँच्चीकै भन्दा अहिले सूचना प्रविधि सेवा निर्यातबाट जुन वैदेशिक डलर भित्रिएको तथ्य सार्वजनिक भएको छ, यसको ठूलो श्रेय नेपालका सिर्जनशील युवाहरुलाई जान्छ, जसले सूचना प्रविधिमा आफ्नो भविष्य देखेर जीवन समर्पित गरेका छन् । विश्व बजारमा आफ्नो सीप र दक्षता बिक्री गरेर जुन नतिजा प्राप्त गर्न सफल भएका छन्, यसबाट बहुआयामिक सन्देश प्रवाह भएको छ ।
चौथो, नेपालले अहिले ठूलो व्यापार घाटा व्यहोरिरहेको छ । निर्यातभन्दा आयात दशौं गुणा बढी हुने अवस्थाका कारण देशको अर्थतन्त्र निकै कमजोर साबित हुँदै गएको छ । अहिलेसम्म वैदेशिक रोजगारीमा गएका नेपालीहरुले पठाएको विप्रेषण र केही हदसम्म पर्यटकबाट भित्रने वैदेशिक रकमले वैदेशिक डलर सञ्चितिमा योगदान गरिरहेको अवस्था थियो । योसँगसँगै अब वस्तु बेचेर मात्रै वा श्रमिक बाहिर पठाएर मात्रै होइन, देशभित्रै बसेर सेवा निर्यात गरेर पनि आयआर्जन गर्दा यसले परोक्षरुपमा व्यापार घाटा कम गर्न र बैदेशिक डरको सञ्चिति बढाउन सहयोग गर्नेछ ।
सरकारको भूमिका र भूमिका
पछिल्लो समय सरकारले सूचना तथा सञ्चार प्रविधिको विकासलाई निकै महत्व दिएको छ । रेखा शर्माले सञ्चार तथा सूचना प्रविधि मन्त्रालयको जिम्मा सम्हालिसकेपछि सञ्चार प्रविधिको विकासलाई निकै प्राथमिक एजेण्डाको रुपमा स्थापित गर्ने प्रयास गरिरहेका छन्। उनले मन्त्रीको पदभार ग्रहण गर्दा देशभरिका राजमार्गमा सहज दूरसञ्चार सेवा पुर्याउने गरी ‘हाइवे कनेक्टिभिटी’को नारा अघि सारे भने त्यसपछि झण्डै छ महिनाको अवधिमा दर्जनौं बैठक सम्बद्ध निकायहरुको औपचारिक अनौपचारिक बैठक बोलाएर त्यसको कार्यान्वयनलाई नजिकबाट नियालिरहेका छन् । परिणामस्वरुप दूरसञ्चार क्षेत्रमा सुधारका सङ्केत देखा पर्न थालेका छन् ।
मन्त्री शर्माले पदभार ग्रहण गर्दैगर्दा सरकारी सर्भरमा अवरोध सिर्जना भएको घटनाप्रति गम्भीर बन्दै सूचना प्रविधि क्षेत्रका विज्ञहरुको उच्चस्तरीय समिति बनाएर अध्ययन प्रतिवेदन ग्रहण गरी कार्यान्वयनमा समेत लगेका छन्। महत्वपूर्ण सवाल छ यो छ कि ‘आधुनिक जीवनको आधारः सूचना, प्रविधि र सञ्चार’ भन्ने मूल नाराका साथ नेपाल सरकारले सूचना तथा सञ्चार प्रविधि क्षेत्रको विकासलाई प्राथमिकता एजेण्डामा राखेको छ । सरकारको कूल पूँजीगत बजेटको न्यूनतम एक प्रतिशत रकम अनुसन्धान, नवप्रवर्तन र आविष्कारमा खर्च गर्ने नीति लिएको छ । नवप्रवर्तन र उद्यमशीलता विकास गर्न स्टार्टअप इको सिष्टम विकास गर्ने, उद्यमशील सोचलाई व्यवसायमा रुपान्तरण गर्न इन्क्युवेशन सेन्टर सञ्चालन गर्ने, नयाँ कम्पनी दर्ता गर्दा र कम्पनीको पूँजी वृद्धि निःशुल्क गर्ने, अनलाइनबाट नै कम्पनी दर्ता र खारेजी गर्ने, लगानीकर्ताका लागि आवश्यक सबै सूचना उपलब्ध हुने गरी राष्ट्रिय पोर्टल तयार गर्ने, सूचना प्रविधि र नवप्रवर्तनमा आधारित उद्योगका लागि लचिलो श्रम नीति अवलम्बन गर्नेलगायतका व्यवस्था यो वर्षदेखि सुरु गरिएको छ ।
त्यसैगरी सूचना प्रविधिको उद्योगमा वैदेशिक लगानीको सीमा यसै वर्षदेखि हटाइएको छ । सूचना प्रविधि सेवा निर्यात गर्ने उद्देश्यले सञ्चालित उद्योगलाई तेस्रो मुलुकमा सम्पर्क कार्यालय स्थापना गर्न र सफ्टवेयर वा प्रोग्राम खरिद तथा उपकरण जडान गर्ने उद्योगले गरेको विदेशी मुद्रा आर्जनको १० प्रतिशतसम्म बिदेशी मुद्रा सटही सुविधा उपलब्ध गराउने चालु आर्थिक वर्षको बजेटमार्फत घोषणा भइसकेको छ ।
सरकारले चालु आर्थिक वर्षमा सूचना प्रविधिमा विजनेश प्रोसेस आउट सोर्सिङ, सफ्टवेयर प्रोग्रामिङ, क्लाउड कम्प्युटिङ जस्ता सेवा निर्यात गरी विदेशी मुद्रा आर्जन गर्ने व्यक्तिलाई बिदेशी मुद्रामा प्राप्त गरेको आयमा लाग्ने करमा पचास प्रतिशत छूट दिने व्यवस्था मिलाएको छ । यसले देशभित्रै बसेर विभिन्न देशको काम गरी सेवा निर्यातमार्फत विदेशी मुद्रा आर्जन गर्ने सूचना प्रविधि क्षेत्रका जनशक्तिलाई प्रोत्साहित गर्ने छ । त्यसो हुन सके डिजिटल अर्थतन्त्र निर्माणमा महत्वपूर्ण योगदान पुुग्ने छ । सन् २०२२ मा सूचना प्रविधि सेवा निर्यातबाट देशको कुल गार्हस्थ्य उत्पादनमा १.४ र वैदेशिक लगानी सञ्चितिमा ५.५ प्रतिशत योगदान पुुगेको जुन तथ्य बाहिर आएको छ । सन् २०२३ र त्यसपछि क्रमशः यसमा उल्लेख्य बृद्धि हुने निश्चित छ किनकी अब सूचना तथा सञ्चार प्रविधि राज्यको प्राथमिकता एजेण्डा बनेको छ ।
अझै पनि नेपालमा सूचना तथा सञ्चार प्रविधिको विकासका लागि थुप्रै चुनौतीहरु छन् । सूचना प्रविधि क्षेत्रको विकासका लागि प्रतिष्पर्धी क्षमता विकास, व्यावसायिकता वृद्धि, उच्च गतिको भरपर्दो इन्टरनेट सेवा, सूचना प्रविधि पूर्वाधार, आवश्यक नीति र कानुन, सरोकारवालाहरुबीचको समन्वय र सहकार्य आदि चुनौती विद्यमान छन् । यी चुनौती क्रमशः न्यून हुँदै जाने छन् किनकी यसमा राज्यको गहिरो ध्यान गएको छ ।
विश्व बजारमा जुन क्षेत्रमा जनशक्ति माग भइरहेको छ, त्यसको अध्ययन गरी नेपालभित्रै सहज पठनपाठनका लागि पनि सरकारले पहल गरिहेको छ । सूचना प्रविधिमा स्नातक गरेका विद्यार्थीहरुलाई सेवा प्रवेशका लागि सहयोग पुग्ने गरी निश्चित अवधि तोकेर तालिम प्रशिक्षणको व्यवस्था गर्ने गरी तयारी थालिएको छ भने सूचना प्रविधिको क्षेत्रमा छोटा व्यावसायिक तालिमको गृहकार्य भइरहेको छ ।
सरकारले डिजिटल नेपाल फ्रेमवर्क कार्यान्वयनका लागि योजनाबद्ध पहल सुरु गरेको छ । यस क्षेत्रमा दक्ष जनशक्तिको आकर्षण बढाउनका साथै उपलब्ध जनशक्तिको क्षमता अभिवृद्धि गर्न सूचना प्रविधि विषयमा स्नातकोत्तर, एमफिल र विद्यावारिधि गर्ने विद्यार्थीलाई विश्वविद्यालय अनुदान आयोगको सहकार्यमा छात्रवृत्ति प्रदान गर्ने र सार्वजनिक सेवा क्षेत्रमा कार्यरत दक्ष जनशक्तिलाई प्रोत्साहन गर्ने कार्यक्रम यसै आर्थिक वर्षदेखि सुरु गरिएको छ ।
सञ्चार तथा सूचना प्रविधि मन्त्रालयको अगुवाइमा सूचना प्रविधिको अध्ययन अनुसन्धानमा लागेका संस्था र व्यक्तिलाई आविष्कार र नवप्रवर्तनमा थप आकर्षित गर्ने गरी देशभरिबाट हजारौं प्रतिभाहरु सहभागी हुने गरी राष्ट्रियस्तरको प्रतिष्पर्धा गराउने डिजिटल च्याम्पियन, आइटी एक्जिविसन, व्यावसायिक तालिमलगायतका नयाँ कार्यक्रम अघि सारिएको छ । सूचना प्रविधिको क्षेत्रमा आवश्यक नीति र कानुन निर्माणलाई सरकारले प्राथमिकतामा राखेको छ ।
सञ्चार तथा सूचना प्रविधिमन्त्री शर्माले सार्वजनिक आव्हान गरेजस्तै ‘अब नेपालबाट श्रमिक होइन, सेवा निर्यात गर्ने’ लक्ष्यलाई राष्ट्रिय महत्वको लक्ष्यको रुपमा अघि बढाउन आवश्यक छ । सरकारको सहजीकरण र यस क्षेत्रमा संलग्न संस्था, विज्ञ तथा सूचना प्रविधिकर्मीहरुको समन्वयात्मक पहलकदमीद्वारा सूचना प्रविधिको क्षेत्रबाट देशको समृद्धिको आधार निर्माण गर्ने वातावरण सिर्जना गर्न ढिलाई गर्नु हुँदैन । सूचना तथा सञ्चार प्रवधि क्षेत्रमा देखिएको नयाँ पुस्ताको रहरलाग्दो आकर्षण र उत्साह राष्ट्र निर्माण र समृद्धिको गतिलो आधार बन्नसक्छ भन्ने तथ्य सबै पक्षले आत्मसात गर्नु आवश्यक छ । (लेखक सञ्चार तथा सूचना प्रविधिमन्त्रीका सञ्चार विज्ञ हुन्) ।
",२०८० श्रावण १७, बुधबार
https://techpankti.com/what-is-ai-in-nepali/,के हो ए. आइ (AI )? एआइले कसरी काम गर्छ ? (सरल भाषामा),"TechPankti › प्रविधि ज्ञान › के हो ए. आइ (AI )? एआइले कसरी काम गर्छ ? (सरल भाषामा)
पछिल्लो दशकमा प्रविधि जगतमा सबैभन्दा चर्चामा आएको, लगानी गरिएको र आश्चर्यकारी नतिजा पनि दिएको प्रविधि भनेको एआइ नै हो । र यो अहिले सामान्य मानिसहरुको लागी पनि “हटकेक” बनेको छ ।
खासगरी च्याटजिपिटि लञ्च भएपछि यसले थुप्रै मानिसहरुलाई यसको शक्ति र क्षमता देखाइदिएको छ । च्याटजिपिटि र गूगल बार्ड को प्रतिस्पर्धा एकातिर छ भने चालकरहित कारको प्रतिस्पर्धा अर्कोतिर ।
टर्मिनेटर फिल्म बनाउनुभन्दा अघि नै एआइ विरूध्द मानिस को युध्द र प्रतिस्पर्धाको बारेमा कल्पना गरिएको थियो जुन आजकाल हाम्रो दैनन्दिन जिन्दगीमा एक हदसम्म अनुभूत हामीले गरिरहेका छौँ ।
केही समय अघि हामीले एआइ कस्ता क्षेत्रमा दुरुपयोग हुनसक्छ ? भनेर एउटा जानकारीमूलक लेख लेखेका थियौँ । यो लेखमा चाहीँ एआइले कसरी काम गर्छ? भन्ने विषयमा केन्द्रित हुँदैछौँ ।
एआइलाई सामान्य रुपमा बुझ्दा
सामान्यत: एआइ प्रणालीहरूले मानव संज्ञानात्मक कार्यहरूसँग सम्बन्धित कार्यहरू गर्न सक्छन् । जस्तै भाषणको व्याख्या गर्ने, खेल खेल्ने र स्वरूप वा ढाँचाहरू पहिचान (pattern recognition) गर्ने इत्यादी।
तिनीहरूले सामान्यतया ठूलो मात्रामा डेटा प्रोसेस (data process) गरेर, आफ्नै निर्णयमा मोडेलको लागि ढाँचाहरू खोजेर ती कार्य कसरी गर्ने भनेर सिक्छन्।
धेरै अवस्थामा असल निर्णयहरूलाई बलियो बनाउँदै र खराबहरूलाई निरुत्साहित गर्दै मानिसहरूले एआइ को सिक्ने प्रक्रियाको पर्यवेक्षण गर्छन् ।
तर केही AI प्रणालीहरू सुपरिवेक्षण बिना नै सिक्नको लागि डिजाइन गरिएका पनि  हुन्छन् । जस्तै उदाहरणका लागि, एक भिडियो गेम बारम्बार खेलेर जबसम्म तिनीहरूले खेलका नियमहरू र कसरी जित्ने भन्ने उपाय पत्ता लगाउँदैनन्। जस्तै अल्फागो ।
बलिया एआइ र कमजोर एआइ भनेर कतिपयले वर्गीकरण गर्ने गर्छन् ।
टर्मिनेटर फिल्ममा देखाइएका जस्ता एआइहरु बलिया एआइ हुन् जसमा मानिसकै स्तरको बौध्दिक क्षमता हुन्छ । लामो समयदेखि प्रविधि जगतमा प्राप्त गर्न खोजिएको र एकथरीले डर देखाएको यस्तो एआइ अहिलेसम्म कसैले  पनि प्राप्त गर्न सकेको छैन ।
कमजोर एआइ चाहीँ मशिनकै स्तरमा विभिन्न आश्चर्यकारी कामहरु गरेर मानिसको जिन्दगीलाई थप सहज बनाउने मध्यमा पर्छन् । जस्तै च्याटजिपिटि, चालकरहित कार, एआइ गेमहरु लगायत विभिन्न शक्तिशाली एआइहरू ।
एआइले खासमा कसरी काम गरिरहेको हुन्छ ?
एआइ प्रणालीहरूले डेटाको टन्नै सेटहरूलाई बौध्दिक, पुनरावृत्ति भइरहने प्रोसेसिङ एल्गोरिदमहरूसँग संयोजन गरेर काम गर्दछ जुन तिनीहरूले विश्लेषण गर्ने डेटामा ढाँचा र विशेषताहरूबाट सिक्न सक्छन्।
प्रत्येक पटक एआई प्रणालीले डाटा प्रोसेसिङको चक्र चलाउँछ, यसले आफ्नै कार्यसम्पादनको परीक्षण र मापन गर्छ र थप विशेषज्ञता विकास गर्छ।
किनकी एआइलाई कहिले पनि आरामको आवश्यकता नै पर्दैन । यसले सयौं, हजारौं वा लाखौं कार्यहरू अत्यन्तै चाँडो गर्न सक्छ । धेरै थोरै समयमा धेरै कुराहरू सिक्न सक्छ र यसलाई तालिम  दिइएको  काम पूरा गर्न, जुनसुकै कुरामा, अत्यन्त सक्षम बन्न सक्छ।
तर एआईले वास्तवमा कसरी काम गर्छ भन्ने कुरा बुझ्ने युक्ति भनेको एआई एउटा कम्प्युटर प्रोग्राम वा एप्लिकेसन मात्र होइन, सम्पूर्ण अनुशासन वा विज्ञान हो भन्ने कुरा बुझ्नुपर्छ।
एआई विज्ञानको लक्ष्य भनेको एउटा कम्प्युटर प्रणाली निर्माण गर्नु हो जुन मानव व्यवहारलाई मोडेल गर्न सक्षम होओस् ताकि यसले जटिल समस्याहरू समाधान गर्न मानवसदृश सोच प्रक्रियाहरू प्रयोग गर्न सकोस्।
यो उद्देश्य पूरा गर्न एआइ प्रणालीहरूले प्रविधि र प्रक्रियाहरूको सम्पूर्ण श्रृंखलाका साथै विभिन्न प्रविधिहरू प्रयोग गर्दछन्।
यी प्रविधिहरू हेरेर हामी एआईले वास्तवमा के गर्छ भनेर बुझ्न थाल्छौँ।
एआइले कस्ता प्रविधिहरुको प्रयोग गरिरहेको हुन्छ ?
अब हामी एआइले कस्ता प्रविधिहरुको प्रयोग गरिरहेको हुन्छ भन्नेबारे चर्चा गर्दैछौँ । एआइका केही मूलभूत स्तम्भहरु हुन्छन् जसमै टेकेर यसले मानवसदृश बौध्दिकता प्राप्त गर्ने लक्ष्य राखेको हुन्छ ।
ती प्रविधिहरु समय बित्दै जाँदा पछि थपिन पनि सक्लान् तर अहिलेको समयसम्म हामी एआइमा मूलत: निम्नानुसारका प्रविधिहरुको प्रयोग भएको पाउँछौँ ।
मेशिन लर्निङ
यो एआइको एक विशिष्ट एप्लिकेशन हो । यसले कम्प्युटर प्रणाली, प्रोग्रामहरू, वा एप्लिकेशनहरूलाई स्वचालित रूपमा सिक्न र अनुभवको आधारमा राम्रो परिणामहरू विकास गर्न मिल्ने पार्छ । त्यो सबै गर्न प्रत्येकलाई प्रोग्राम गरिरहनु पर्दैन ।
मेसिन लर्निङले  एआइलाई डेटामा ढाँचाहरू (patterns) फेला पार्न, अन्तर्दृष्टि पत्ता लगाउन, र प्रणालीलाई प्राप्त गर्न सेट गरिएको जुनसुकै कार्यको नतिजा सुधार्न अनुमति दिन्छ।
डीप लर्निङ
यो एक विशेष प्रकारको मेसिन लर्निङ हो । यसले एआइलाई डेटा प्रोसेस गरेर सिक्न र सुधार गर्न अनुमति दिन्छ। डीप लर्निङले कृत्रिम स्नायुजन्य सञ्जालहरू (artificial neural networks) प्रयोग गर्दछ जसले मानव मस्तिष्कमा जानकारी प्रशोधन गर्न जैविक स्नायुजन्य सञ्जालहरूको नक्कल गर्दछ।
त्यो चाहीँ यसले डेटाहरू बीचको जडानहरू फेला पार्न, र सकारात्मक र नकारात्मक सुदृढीकरणमा आधारित निष्कर्षहरू वा परिणामहरू ल्याउनको लागी गर्छ।
स्नायुजन्य सञ्जालहरु (Neural Networks)
यो एक त्यस्तो प्रक्रिया हो जसले डेटा सेटहरू बारम्बार विश्लेषण गरेर ती बीच सम्बन्ध फेला पार्छ र अपरिभाषित डेटाबाट अर्थ व्याख्या गर्छ। न्यूरल नेटवर्कहरूले मानव मस्तिष्कमा भएका न्यूरोन्सको नेटवर्कहरूले जस्तै काम गर्दछ ।
एआइ प्रणालीहरूलाई ठूला डाटा सेटहरू प्राप्त लिन, डाटा बीचको ढाँचाहरू खुलासा गर्न र यसको बारेमा प्रश्नहरूको जवाफ दिन अनुमति दिन्छ।
संज्ञानात्मक कम्प्युटिङ् (Cognitive Computing)
यो मानव र मशिनहरू बीचको अन्तरक्रियाको नक्कल गर्न डिजाइन गरिएको AI प्रणालीहरूको अर्को महत्त्वपूर्ण भाग हो ।
यसले कम्प्युटर मोडेलहरूलाई पाठ (text), आवाज (speech) वा इमेजहरूको विश्लेषण जस्ता जटिल कार्य गर्दा मानव मस्तिष्कले काम गर्ने तरिकाको नक्कल गर्न अनुमति दिन्छ।
नेचुरल ल्याङग्वेज प्रोसेसिङ (Natural Language Processing)
एआइ प्रक्रियाको यो एक महत्वपूर्ण भाग हो किनभने यसले कम्प्युटरहरूलाई लेख्य वा कथ्य मानव भाषालाई चिन्न, विश्लेषण गर्न, व्याख्या गर्न र साँच्चै बुझ्न अनुमति दिन्छ।
नेचुरल ल्याङ्ग्वेज प्रोसेसिङ कुनै पनि एआई-संचालित प्रणालीको लागि महत्त्वपूर्ण हुन्छ जसले मानवहरूसँग कुनै न कुनै रूपमा अन्तर्क्रिया गर्दछ, या त पाठ वा आवाज इनपुटहरू मार्फत।
कम्प्यूटर भिजन
एआई टेक्नोलोजीहरूको प्रचुर प्रयोगहरू मध्ये एक भनेको ढाँचा पहिचान (pattern recognition) र डीप लर्निङ मार्फत इमेजको सामग्रीको समीक्षा र व्याख्या गर्ने क्षमता हो।
कम्प्युटर भिजनले एआइ प्रणालीहरूलाई भिजुअल डेटाका अवयवहरू पहिचान गर्न दिन्छ । जस्तै तपाईंले वेबमा सबै ठाउँमा भेट्टाउनुहुने क्याप्चाहरू (captcha) जसले मानिसहरूलाई कार, क्रसवाक, साइकल, पहाडहरू, इत्यादि पहिचान गर्न मद्दत गर्न सोधेर सिक्छन्।
एआइलाई काम गर्नको लागी के-के चाहिन्छ ?
एआइ अझै पनि भ्रुणावस्थामै छ जसकारण यसले आफ्नो विकास गर्नको लागी अझै धेरै लामो यात्रा तय गर्न बाँकी नै छ । आजसम्म यसलाई जे-जे चाहिएको छ, पछि त्योभन्दा ज्यादा कुराहरु चाहिन सक्ने पक्का छ ।
जस्तै यसलाई धेरैभन्दा धेरै डेटा चाहिन्छ जसकै मद्दतले यसले यति धेरै प्रगति गरेको हो । यदी इन्टरनेट नभएको भए यसले यति चाँडै यति धेरै प्रगति र उपयोगीता प्राप्त गर्न सक्ने थिएन । यद्यपी धेरै डेटामा पनि विविधता भए अझै राम्रो ।
त्यस्तै करोडौँ हिसाबकिताब गर्नुपर्ने, डेटाको संश्लेषण गर्नुपर्ने लगायतका कामको लागी एआइलाई शक्तिशाली जिपियु पनि चाहिन्छ । डेटाको निरुपण गर्न र तीव्र रुपमा संश्लेषण गर्नको लागी जिपियुले कम्प्युटिङ पावर प्रदान गर्छ ।
साथै एड्भान्स्ड एल्गोरिदमहरु पनि आवश्यक छ जसले धेरैभन्दा धेरै डेटालाई बहुस्तरमा द्रूत गतिमा संश्लेषण गर्ने काम गर्छ । तिनले जटिल प्रणालीहरु छिटै बुझ्न र दुर्लभ घटनाहरु पहिचान गर्न पनि सक्छ ।
त्यस्तै शास्त्रीय कम्प्युटरहरुमा नयाँ-नयाँ एआइहरुलाई चलाउन मिल्ने बनाउनको लागी एप्लिकेशन प्रोग्रामिङ इन्टरफेस पनि चाहिन्छ । यसले ती प्रणाली र प्रोग्रामहरुलाई अझै उत्कृष्ट बनाउँछ ।
टिप्पणी गर्नुहोस् Cancel reply
अर्को पटक टिप्पणी गर्नको लागि मेरो नाम, इमेल, र वेबसाइट यस ब्राउजरमा बचत गर्नुहोस्।
",२०८० असार ५ गते
https://www.unite.ai/ne/कम्प्युटर-दृष्टि-के-हो/,कम्प्युटर भिजन भनेको के हो?,"कम्प्युटर भिजन भनेको के हो?
कम्प्यूटर भिजन एल्गोरिदमहरू अहिले संसारमा सबैभन्दा परिवर्तनकारी र शक्तिशाली एआई प्रणालीहरू मध्ये एक हो। कम्प्युटर दृष्टि प्रणाली स्वायत्त सवारी साधन, रोबोट नेभिगेसन, अनुहार पहिचान प्रणाली, र थप मा प्रयोग हेर्नुहोस्। यद्यपि, कम्प्यूटर भिजन एल्गोरिदमहरू वास्तवमा के हुन्? तिनीहरूले कसरी काम गर्छन्? यी प्रश्नहरूको जवाफ दिनको लागि, हामी कम्प्युटर दृष्टि, कम्प्युटर भिजन एल्गोरिदमहरू, र कम्प्युटर दृष्टि प्रणालीहरूको लागि अनुप्रयोगहरू पछिको सिद्धान्तमा गहिरो डुब्नेछौं।
कम्प्युटर भिजन प्रणालीले कसरी काम गर्छ?
कम्प्यूटर भिजन प्रणालीहरूले कसरी काम गर्छ भन्ने पूर्ण रूपमा बुझ्नको लागि, पहिले मानिसले वस्तुहरू कसरी चिन्ने भनेर छलफल गर्नको लागि केही समय निकालौं। हामीले वस्तुहरू कसरी चिन्ने भन्ने बारे न्यूरोसाइकोलोजीको सबैभन्दा राम्रो व्याख्या एउटा मोडेल हो जसले प्रारम्भिक चरणको वर्णन गर्दछ। वस्तु मान्यता एक जहाँ वस्तुहरूको आधारभूत घटकहरू, जस्तै फारम, रंग, र गहिराई मस्तिष्क द्वारा व्याख्या गरिन्छ। मस्तिष्कमा प्रवेश गर्ने आँखाबाट संकेतहरू पहिले कुनै वस्तुको किनारहरू बाहिर निकाल्नको लागि विश्लेषण गरिन्छ, र यी किनारहरू थप जटिल प्रतिनिधित्वमा जोडिएका हुन्छन् जुन वस्तुको रूप पूरा हुन्छ।
कम्प्युटर भिजन प्रणालीहरू मानव दृश्य प्रणालीसँग समान रूपमा काम गर्छन्, पहिले कुनै वस्तुको किनाराहरू बुझेर र त्यसपछि यी किनारहरूलाई वस्तुको रूपमा जोडेर। ठूलो भिन्नता यो हो कि कम्प्युटरहरूले छविहरूलाई संख्याको रूपमा व्याख्या गर्ने कारणले, कम्प्युटर भिजन प्रणालीलाई छवि समावेश गर्ने व्यक्तिगत पिक्सेलहरूको व्याख्या गर्न केही तरिका चाहिन्छ। कम्प्युटर भिजन प्रणालीले छविमा पिक्सेलहरूमा मानहरू तोक्ने छ र पिक्सेलको एक क्षेत्र र पिक्सेलको अर्को क्षेत्र बीचको मानहरूमा भिन्नता जाँच गरेर, कम्प्युटरले किनारहरू पत्ता लगाउन सक्छ। उदाहरणका लागि, यदि प्रश्नमा छवि ग्रेस्केल छ भने, मानहरू कालो (0 द्वारा प्रतिनिधित्व) देखि सेतो (255 द्वारा प्रतिनिधित्व) सम्म हुनेछ। एक अर्काको नजिक पिक्सेलको मानहरूको दायरामा अचानक परिवर्तनले किनारालाई संकेत गर्नेछ।
पिक्सेल मानहरू तुलना गर्ने यो आधारभूत सिद्धान्त विभिन्न RGB रङ च्यानलहरू बीचको भिन्नतालाई कम्प्युटरले तुलना गरेर रंगीन छविहरूसँग पनि गर्न सकिन्छ। त्यसोभए हामीलाई थाहा छ कि कम्प्युटर भिजन प्रणालीले छविलाई व्याख्या गर्न पिक्सेल मानहरू कसरी जाँच गर्दछ, कम्प्युटर भिजन प्रणालीको वास्तुकलालाई हेरौं।
कन्भोलुसनल न्यूरल नेटवर्क (CNNs)
कम्प्युटर दृष्टि कार्यहरूमा प्रयोग गरिने प्राथमिक प्रकारको एआई एक हो कन्भोलुसनल न्यूरल नेटवर्कहरूमा आधारित । वास्तवमा एक convolution के हो?
कन्भोल्युसनहरू गणितीय प्रक्रियाहरू हुन् जुन नेटवर्कले पिक्सेलहरू बीचको मानहरूमा भिन्नता निर्धारण गर्न प्रयोग गर्दछ। यदि तपाइँ पिक्सेल मानहरूको ग्रिडको कल्पना गर्नुहुन्छ भने, सानो ग्रिडलाई यो मुख्य ग्रिडमा सारिएको चित्रण गर्नुहोस्। दोस्रो ग्रिड मुनिका मानहरू नेटवर्कद्वारा विश्लेषण गरिँदै छ, त्यसैले नेटवर्कले एक पटकमा मुट्ठीभर पिक्सेलहरू मात्र जाँच गरिरहेको छ। यसलाई प्रायः ""स्लाइडिङ विन्डोज"" प्रविधि भनिन्छ। स्लाइडिङ सञ्झ्यालद्वारा विश्लेषण गरिएका मानहरूलाई नेटवर्कद्वारा संक्षेपित गरिन्छ, जसले छविको जटिलता कम गर्न र नेटवर्कलाई ढाँचाहरू निकाल्न सजिलो बनाउन मद्दत गर्छ।
कन्भोलुसनल न्यूरल नेटवर्कहरू हुन् दुई फरक खण्डमा विभाजित , convolutional खण्ड र पूर्ण रूपमा जडान गरिएको खण्ड। नेटवर्कको कन्भोलुसनल लेयरहरू फिचर एक्स्ट्रक्टरहरू हुन्, जसको काम छवि भित्रको पिक्सेलहरूको विश्लेषण गर्नु हो र तिनीहरूको प्रतिनिधित्वहरू बनाउनु हो जुन न्यूरल नेटवर्कको घना जोडिएका तहहरूले ढाँचाहरू सिक्न सक्छन्। कन्भोलुसनल तहहरू केवल पिक्सेलहरू जाँच गरेर र किनारहरू जस्तै छविको निम्न-स्तर सुविधाहरू निकालेर सुरु हुन्छ। पछि कन्वोल्युसनल तहहरूले किनारहरूलाई थप जटिल आकारहरूमा जोड्छन्। अन्त्यमा, सञ्जालले पूर्ण रूपमा जडान गरिएका तहहरूमा पार गर्न सक्ने छविको किनारा र विवरणहरूको प्रतिनिधित्व हुनेछ।
छवि एनोटेशन
जबकि एक कन्भोलुसनल न्यूरल नेटवर्कले छविहरूबाट ढाँचाहरू आफैं निकाल्न सक्छ, कम्प्युटर भिजन प्रणालीको शुद्धता छविहरू एनोटेट गरेर धेरै सुधार गर्न सकिन्छ। छवि एनोटेशन छविमा मेटाडेटा थप्ने प्रक्रिया हो जसले वर्गीकरणकर्तालाई छविमा महत्त्वपूर्ण वस्तुहरू पत्ता लगाउन मद्दत गर्दछ। छवि एनोटेसनको प्रयोग महत्त्वपूर्ण छ जब कम्प्युटर भिजन प्रणालीहरू अत्यधिक सटीक हुन आवश्यक छ, जस्तै जब एक स्वायत्त वाहन वा रोबोट नियन्त्रण।
कम्प्युटर भिजन क्लासिफायरको कार्यसम्पादन सुधार गर्न छविहरू एनोटेट गर्न सकिने विभिन्न तरिकाहरू छन्। छवि एनोटेसन प्रायः बाउन्डिङ बक्सहरूद्वारा गरिन्छ, एउटा बक्स जसले लक्षित वस्तुको किनाराहरूलाई घेर्छ र कम्प्युटरलाई बक्स भित्र आफ्नो ध्यान केन्द्रित गर्न भन्छ। सिमेन्टिक सेग्मेन्टेसन अर्को प्रकारको छवि एनोटेसन हो, जुन छविको प्रत्येक पिक्सेलमा छवि वर्ग असाइन गरेर सञ्चालन हुन्छ। अर्को शब्दमा, ""घाँस"" वा ""रुखहरू"" मान्न सकिने हरेक पिक्सेललाई ती वर्गहरूसँग सम्बन्धित भनी लेबल गरिनेछ। यो प्रविधिले पिक्सेल-स्तर सटीकता प्रदान गर्दछ, तर सिमान्टिक विभाजन एनोटेसनहरू सिर्जना गर्नु सरल बाउन्डिङ बक्सहरू सिर्जना गर्नु भन्दा बढी जटिल र समय-खपत छ। रेखा र बिन्दुहरू जस्तै अन्य एनोटेशन विधिहरू पनि अवस्थित छन्।
","जुलाई 21, 2023"
https://www.unite.ai/ne/सेल्फ-पर्यवेक्षित-कम्प्यूटर-भिजन-मोडेलहरूमा-एक-सफलता/,SEER: आत्म-निरीक्षण कम्प्यूटर भिजन मोडेलहरूमा एक सफलता?,"विगत एक दशकमा आर्टिफिसियल इन्टेलिजेन्स (एआई) र मेसिन लर्निङ (एमएल) ले ठूलो प्रगति देखेको छ। आज, तिनीहरू पहिले भन्दा धेरै सटीक, कुशल, र सक्षम छन्। आधुनिक एआई र एमएल मोडेलहरूले छवि वा भिडियो फाइलहरूमा वस्तुहरू निर्बाध र सही रूपमा पहिचान गर्न सक्छन्। थप रूपमा, तिनीहरूले पाठ र भाषण उत्पन्न गर्न सक्छन् जुन मानव बुद्धिसँग समानान्तर हुन्छ।
आजका AI र ML मोडेलहरू लेबल गरिएको डेटासेटमा प्रशिक्षणमा धेरै निर्भर छन् जसले तिनीहरूलाई पाठको ब्लक कसरी व्याख्या गर्ने, छवि वा भिडियो फ्रेममा वस्तुहरू पहिचान गर्ने र अन्य धेरै कार्यहरू सिकाउँछ।
तिनीहरूको क्षमताहरूको बावजुद, AI र ML मोडेलहरू सही छैनन्, र वैज्ञानिकहरूले उनीहरूलाई दिइएको जानकारीबाट सिक्न सक्षम मोडेलहरू निर्माण गर्ने दिशामा काम गरिरहेका छन्, र आवश्यक रूपमा लेबल वा एनोटेटेड डेटामा भर पर्दैन। यो दृष्टिकोण को रूपमा चिनिन्छ आत्म-निरीक्षण शिक्षा , र यो ML र AI मोडेलहरू निर्माण गर्ने सबैभन्दा प्रभावकारी विधिहरू मध्ये एक हो जसमा "" सामान्य अर्थ ""वा पृष्ठभूमि ज्ञान समस्याहरू समाधान गर्न जुन आज AI मोडेलहरूको क्षमता भन्दा बाहिर छ।
आत्म-निरीक्षण गरिएको शिक्षाले पहिले नै प्राकृतिक भाषा प्रशोधनमा यसको नतिजाहरू देखाएको छ किनकि यसले विकासकर्ताहरूलाई ठूलो मात्रामा डाटासँग काम गर्न सक्ने ठूला मोडेलहरूलाई तालिम दिन अनुमति दिएको छ, र यसका क्षेत्रहरूमा धेरै सफलताहरू निम्त्याएको छ। प्राकृतिक भाषा अनुमान, मेसिन अनुवाद, र प्रश्न उत्तर।
Facebook AI द्वारा SEER मोडेलले कम्प्युटर दृष्टिको क्षेत्रमा आत्म-निरीक्षण गरिएको सिकाइको क्षमतालाई अधिकतम बनाउनु हो। SEER वा स्वयं पर्यवेक्षित एक स्व-निरीक्षण गरिएको कम्प्युटर भिजन लर्निंग मोडेल हो जसमा एक अरब भन्दा बढी प्यारामिटरहरू छन्, र यो उचित एनोटेसन वा लेबलहरू बिना इन्टरनेटमा फेला परेका छविहरूको अनियमित समूहबाट पनि ढाँचाहरू फेला पार्न वा सिक्न सक्षम छ।
कम्प्यूटर भिजनमा आत्म-निरीक्षण शिक्षाको आवश्यकता
डाटा एनोटेसन वा डाटा लेबलिङ मेसिन लर्निङ र आर्टिफिसियल इन्टेलिजेन्स मोडेलको विकासमा पूर्व-प्रशोधन चरण हो। डाटा एनोटेशन प्रक्रियाले तस्विर वा भिडियो फ्रेमहरू जस्ता कच्चा डाटा पहिचान गर्दछ, र त्यसपछि मोडेलको लागि डाटाको सन्दर्भ निर्दिष्ट गर्न डाटामा लेबलहरू थप्छ। यी लेबलहरूले मोडेललाई डाटामा सही भविष्यवाणी गर्न अनुमति दिन्छ।
कम्प्युटर भिजन मोडेलहरूमा काम गर्दा विकासकर्ताहरूले सामना गर्ने सबैभन्दा ठूलो बाधा र चुनौतीहरू मध्ये एक उच्च-गुणस्तरको एनोटेट डाटा फेला पार्नु हो। कम्प्यूटर दृष्टि मोडेलहरू आज तिनीहरूलाई छविमा वस्तुहरू पहिचान गर्न अनुमति दिने ढाँचाहरू सिक्न यी लेबल वा एनोटेटेड डेटासेटमा भर पर्छन्।
डाटा एनोटेशन, र कम्प्युटर भिजन मोडेलमा यसको प्रयोगले निम्न चुनौतीहरू खडा गर्दछ:
सुसंगत डाटासेट गुणस्तर व्यवस्थापन
सम्भवतः विकासकर्ताहरूको अगाडि सबैभन्दा ठूलो बाधा भनेको उच्च गुणस्तरको डेटासेटमा निरन्तर पहुँच प्राप्त गर्नु हो किनभने उचित लेबलहरू र स्पष्ट छविहरूको साथ उच्च गुणस्तरको डेटासेटले राम्रो सिक्ने र सही मोडेलहरूको परिणाम दिन्छ। यद्यपि, उच्च गुणस्तरको डेटासेट पहुँच गर्न लगातार यसको आफ्नै चुनौतीहरू छन्।
कार्यबल व्यवस्थापन
डाटा लेबलिंग प्रायः कार्यबल व्यवस्थापन समस्याहरूसँग आउँछ किनभने ठूलो संख्यामा कामदारहरूलाई गुणस्तर सुनिश्चित गर्दा असंरचित र लेबल नगरिएको डाटाको ठूलो मात्रामा प्रशोधन गर्न र लेबल गर्न आवश्यक हुन्छ। त्यसैले विकासकर्ताहरूले डेटा लेबलिङको कुरा गर्दा गुणस्तर र मात्राको बीचमा सन्तुलन कायम गर्न आवश्यक छ।
आर्थिक प्रतिबन्धहरू
सायद सबैभन्दा ठूलो बाधा भनेको डेटा लेबलिङ प्रक्रियाको साथमा हुने वित्तीय अवरोधहरू हो, र धेरैजसो समय, डाटा लेबलिङ लागत समग्र परियोजना लागतको एक महत्त्वपूर्ण प्रतिशत हो।
तपाईले देख्न सक्नुहुने रूपमा, डाटा एनोटेसन उन्नत कम्प्युटर भिजन मोडेलहरू विकास गर्नमा एक प्रमुख बाधा हो विशेष गरी जब यो जटिल मोडेलहरू विकास गर्ने कुरा आउँछ जुन ठूलो मात्रामा प्रशिक्षण डाटासँग सम्झौता गर्दछ। यो कारण हो कि कम्प्युटर भिजन उद्योगलाई जटिल र उन्नत कम्प्युटर भिजन मोडेलहरू विकास गर्न आत्म-निरीक्षण शिक्षा आवश्यक छ जुन वर्तमान मोडेलहरूको दायराभन्दा बाहिरका कार्यहरू सामना गर्न सक्षम छन्।
यसो भनिरहँदा, त्यहाँ पहिले नै धेरै आत्म-निरीक्षण सिकाइ मोडेलहरू छन् जुन नियन्त्रित वातावरणमा र मुख्य रूपमा ImageNet डाटासेटमा राम्रो प्रदर्शन गर्दै आएका छन्। यद्यपि यी मोडेलहरूले राम्रो काम गरिरहेको हुन सक्छ, तिनीहरूले कम्प्युटर दृष्टिमा स्व-निरीक्षण सिकाइको प्राथमिक अवस्थालाई सन्तुष्ट गर्दैनन्: कुनै पनि असीमित डेटासेट वा अनियमित छविबाट सिक्नको लागि, र राम्रोसँग परिभाषित डेटासेटबाट मात्र होइन। आदर्श रूपमा लागू गर्दा, आत्म-निरीक्षण गरिएको सिकाइले लागत प्रभावकारी र व्यवहार्य पनि थप सटीक, र अधिक सक्षम कम्प्युटर भिजन मोडेलहरू विकास गर्न मद्दत गर्न सक्छ।
SEER वा सेल्फ-पर्यवेक्षित मोडेल: एक परिचय
AI र ML उद्योगमा हालैका प्रवृतिहरूले संकेत गरेका छन् कि अर्ध-निरीक्षण, कमजोर-पर्यवेक्षण, र स्व-निरीक्षण गरिएको सिकाइ जस्ता मोडेल पूर्व-प्रशिक्षण दृष्टिकोणहरूले डाउनस्ट्रीम कार्यहरूका लागि धेरै गहिरो सिकाइ मोडेलहरूको प्रदर्शनलाई उल्लेखनीय रूपमा सुधार गर्न सक्छ।
यी गहिरो सिकाइ मोडेलहरूको कार्यसम्पादनमा बृद्धि गर्नमा ठूलो योगदान गर्ने दुईवटा मुख्य कारकहरू छन्।
विशाल डाटासेटहरूमा पूर्व-प्रशिक्षण
ठूला डाटासेटहरूमा पूर्व-प्रशिक्षणले सामान्यतया राम्रो सटीकता र कार्यसम्पादनमा परिणाम दिन्छ किनभने यसले मोडेललाई डेटाको विस्तृत विविधतामा उजागर गर्दछ। ठूला डेटासेटले मोडेलहरूलाई डेटामा भएका ढाँचाहरूलाई अझ राम्रोसँग बुझ्न अनुमति दिन्छ, र अन्ततः यसले वास्तविक-जीवन परिदृश्यहरूमा राम्रो प्रदर्शन गर्ने मोडेलमा परिणाम दिन्छ।
केही उत्कृष्ट प्रदर्शन गर्ने मोडेलहरू जस्तै GPT-3 मोडेल र Wav2vec 2.0 मोडेलहरू ठूलो डेटासेटहरूमा प्रशिक्षित छन्। GPT-3 भाषा मोडेलले ओभरको साथ पूर्व-प्रशिक्षण डेटासेट प्रयोग गर्दछ 300 बिलियन शब्दहरू जबकि Wav2vec 2.0 वाक् पहिचानको लागि मोडेलले ओभरको साथ डेटासेट प्रयोग गर्दछ 53 हजार घण्टा अडियो डाटा .
विशाल क्षमता संग मोडेल
मापदण्डहरूको उच्च संख्या भएका मोडेलहरूले प्रायः सही नतिजाहरू दिन्छन् किनभने मापदण्डहरूको ठूलो संख्याले मोडेललाई डेटामा हस्तक्षेप वा आवाजमा ध्यान केन्द्रित गर्नुको सट्टा आवश्यक पर्ने वस्तुहरूमा मात्र फोकस गर्न अनुमति दिन्छ।
विगतमा विकासकर्ताहरूले गैर-लेबल वा अक्युरेट गरिएको डेटामा स्व-निरीक्षण गरिएको सिकाइ मोडेलहरूलाई तालिम दिने प्रयास गरेका छन् तर साना डेटासेटहरू छन् जसमा केवल केही मिलियन छविहरू छन्। तर के स्वयं-निरीक्षण गरिएको सिकाइ मोडेलहरूले उच्च सटीकतामा उत्पादन गर्न सक्छन् जब तिनीहरू ठूलो मात्रामा लेबल नगरिएको, र अकुचित डाटामा प्रशिक्षित हुन्छन्? यो ठ्याक्कै प्रश्न हो जुन SEER मोडेलले जवाफ दिने लक्ष्य राखेको छ।
यो SEER मोडेल एउटा गहिरो सिकाइ ढाँचा हो जसको उद्देश्य इन्टरनेटमा उपलब्ध छविहरूलाई क्युरेट गरिएको वा लेबल गरिएको डेटा सेटहरूबाट स्वतन्त्र रूपमा दर्ता गर्ने हो। । SEER ढाँचाले विकासकर्ताहरूलाई ठूला र जटिल ML मोडेलहरूलाई कुनै पर्यवेक्षण बिना अनियमित डेटामा तालिम दिन अनुमति दिन्छ, अर्थात् मोडेलले डेटाको विश्लेषण गर्छ र ढाँचा वा जानकारीहरू आफैंले म्यानुअल इनपुट बिना नै सिक्छ।
SEER मोडेलको अन्तिम लक्ष्य भनेको स्थानान्तरण सिकाइमा अत्याधुनिक प्रदर्शनको उत्कृष्ट अवस्था प्रदान गर्नका लागि पूर्व-प्रशिक्षण प्रक्रियाको लागि रणनीतिहरू विकास गर्न मद्दत गर्नु हो। यसबाहेक, द SEER मोडेलले पनि प्रणालीहरू सिर्जना गर्ने लक्ष्य राख्छ जुन डेटाको कहिल्यै अन्त्य नहुने स्ट्रिमबाट आत्म-निरीक्षण गरिएको तरिकामा सिक्न सक्छ। .
SEER फ्रेमवर्कले इन्टरनेटबाट निकालिएका अर्बौं अनियमित र अनियन्त्रित छविहरूमा उच्च क्षमताका मोडेलहरूलाई तालिम दिन्छ। यी तस्बिरहरूमा प्रशिक्षित मोडेलहरू छवि मेटा डेटा वा एनोटेसनहरू मोडेललाई तालिम दिन वा डेटा फिल्टर गर्न भर पर्दैनन्। हालैका समयमा, स्व-निरीक्षण गरिएको सिकाइले उच्च क्षमता देखाएको छ किनकि डाउनस्ट्रीम कार्यहरूका लागि पर्यवेक्षित पूर्व प्रशिक्षित मोडेलहरूको तुलनामा अक्युरेट गरिएको डेटामा प्रशिक्षण मोडेलहरूले राम्रो परिणामहरू दिएको छ।
SEER फ्रेमवर्क र RegNet: जडान के हो?
SEER मोडेलको विश्लेषण गर्न, यसले 700 मिलियन भन्दा बढी प्यारामिटरहरूसँग RegNet आर्किटेक्चरमा फोकस गर्छ जुन दुई प्राथमिक कारणहरूका लागि अक्युरेट गरिएको डाटामा आत्म-निरीक्षण सिकाउने SEER को लक्ष्यसँग पङ्क्तिबद्ध छ:
तिनीहरू प्रदर्शन र दक्षता बीच एक उत्तम सन्तुलन प्रदान गर्दछ।
तिनीहरू अत्यधिक लचिलो छन्, र धेरै प्यारामिटरहरूको लागि मापन गर्न प्रयोग गर्न सकिन्छ।
SEER फ्रेमवर्क: विभिन्न क्षेत्रहरूबाट पूर्व कार्य
SEER ढाँचाले स्वयं-निरीक्षण गरिएको सिकाइको प्रयोग गरेर अकुरेटेड वा लेबल नगरिएको डेटासेटहरूमा प्रशिक्षण ठूला मोडेल आर्किटेक्चरहरूको सीमाहरू अन्वेषण गर्ने उद्देश्य राख्छ, र मोडेलले क्षेत्रमा अघिल्लो कामबाट प्रेरणा खोज्छ।
भिजुअल सुविधाहरूको असुरक्षित पूर्व-प्रशिक्षण
सेल्फ-पर्यवेक्षित सिकाइ केही समयको लागि कम्प्युटर भिजनमा विधिहरू प्रयोग गरी लागू गरिएको छ autoencoders, उदाहरण-स्तर भेदभाव, वा क्लस्टरिङ । हालैका समयमा, विरोधाभासी सिकाइ प्रयोग गर्ने विधिहरूले डाउनस्ट्रीम कार्यहरूको लागि असुरक्षित सिकाइ प्रयोग गर्ने पूर्व-प्रशिक्षण मोडेलहरूले पर्यवेक्षित सिकाइ दृष्टिकोण भन्दा राम्रो प्रदर्शन गर्न सक्छ भनेर संकेत गरेको छ।
भिजुअल सुविधाहरूको असुरक्षित शिक्षाबाट प्रमुख टेकवे त्यो हो जबसम्म तपाईं फिल्टर गरिएको डाटामा तालिम लिइरहनुभएको छ, पर्यवेक्षित लेबलहरू आवश्यक पर्दैन । SEER मोडेलले ठूला मोडेल आर्किटेक्चरहरूलाई ठूलो मात्रामा अक्युरेट गरिएको, लेबल नगरिएको, र अनियमित छविहरूमा तालिम दिइँदा मोडेलले सही प्रतिनिधित्वहरू सिक्न सक्छ कि भनेर पत्ता लगाउने लक्ष्य राख्छ।
स्केलमा भिजुअल सुविधाहरू सिक्ने
पहिलेका मोडेलहरूले लाखौं फिल्टर गरिएका छविहरूमा कमजोर पर्यवेक्षित सिकाइ, पर्यवेक्षित सिकाइ, र अर्ध पर्यवेक्षित सिकाइका साथ ठूला लेबल गरिएका डाटासेटहरूमा मोडेलहरूलाई पूर्व-प्रशिक्षणबाट लाभ उठाएका छन्। यसबाहेक, मोडेल विश्लेषणले यो पनि संकेत गरेको छ कि अरबौं छविहरूमा मोडेललाई पूर्व-प्रशिक्षण गर्दा स्क्र्याचबाट मोडेललाई प्रशिक्षण दिनुको तुलनामा अक्सर राम्रो सटीकता प्राप्त हुन्छ।
यसबाहेक, ठूलो मात्रामा मोडेललाई प्रशिक्षण सामान्यतया डाटा फिल्टरिङ चरणहरूमा निर्भर गर्दछ छविहरूलाई लक्षित अवधारणाहरूसँग प्रतिध्वनित गर्न। यी फिल्टरिङ चरणहरूले या त पूर्व-प्रशिक्षित वर्गीकरणकर्ताबाट भविष्यवाणीहरू प्रयोग गर्छन्, वा तिनीहरू ह्यासट्यागहरू प्रयोग गर्छन् जुन प्राय: IMAGEnet कक्षाहरू। SEER मोडेलले फरक तरिकाले काम गर्दछ किनकि यसले कुनै पनि अनियमित छविमा सुविधाहरू सिक्ने उद्देश्य राख्छ, र त्यसैले SEER मोडेलको लागि प्रशिक्षण डेटा सुविधाहरू वा अवधारणाहरूको पूर्वनिर्धारित सेटसँग मिलाउन क्युरेट गरिएको छैन।
छवि पहिचानको लागि स्केलिंग वास्तुकला
मोडेलहरूले सामान्यतया ठूला आर्किटेक्चरहरूलाई राम्रो गुणस्तरको परिणाम स्वरूप दृश्य सुविधाहरूको तालिमबाट फाइदा लिन्छन्। ठूला आर्किटेक्चरहरू प्रशिक्षित गर्न आवश्यक छ जब ठूलो डेटासेटमा पूर्व प्रशिक्षण महत्त्वपूर्ण छ किनभने सीमित क्षमता भएको मोडेल प्रायः कम हुन्छ। पूर्व-प्रशिक्षण गर्दा विरोधाभासी सिकाइको साथमा यो अझ महत्त्वपूर्ण हुन्छ किनभने त्यस्ता अवस्थाहरूमा, मोडेलले डेटासेट उदाहरणहरू बीच कसरी भेदभाव गर्ने भनेर सिक्नुपर्छ ताकि यसले राम्रो दृश्य प्रतिनिधित्वहरू सिक्न सक्छ।
यद्यपि, छवि पहिचानको लागि, स्केलिंग वास्तुकलाले मोडेलको गहिराई र चौडाइ परिवर्तन गर्नु भन्दा धेरै समावेश गर्दछ, र उच्च क्षमताको साथ मापन कुशल मोडेल निर्माण गर्न, धेरै साहित्य समर्पित गर्न आवश्यक छ। SEER मोडेलले प्रयोग गर्ने फाइदाहरू देखाउँछ RegNets ठूला स्तरमा स्व-निरीक्षण गरिएको सिकाइ प्रयोग गर्नका लागि मोडेलहरूको परिवार।
SEER: विधि र अवयवहरूको प्रयोग
SEER फ्रेमवर्कले भिजुअल प्रतिनिधित्वहरू सिक्नको लागि मोडेललाई पूर्व प्रशिक्षण दिन विभिन्न विधिहरू र घटकहरू प्रयोग गर्दछ। SEER ढाँचाद्वारा प्रयोग गरिएका केही मुख्य विधिहरू र घटकहरू हुन्: RegNet, र SwAV । SEER ढाँचामा प्रयोग गरिएका विधिहरू र अवयवहरूलाई संक्षिप्त रूपमा छलफल गरौं।
SwAV सँग आत्म-निरीक्षण गरिएको पूर्व प्रशिक्षण
SEER ढाँचा SwAV सँग पूर्व-प्रशिक्षित छ, एक अनलाइन स्वयं-निरीक्षण सिकाइ दृष्टिकोण। SwAV एक हो अनलाइन क्लस्टरिङ विधि जुन एनोटेशन बिना कन्भनेट फ्रेमवर्कलाई तालिम दिन प्रयोग गरिन्छ । SwAV फ्रेमवर्कले एउटै छविको विभिन्न दृश्यहरू बीच निरन्तर रूपमा क्लस्टर असाइनमेन्टहरू उत्पादन गर्ने एम्बेडिङलाई तालिम दिएर काम गर्छ। प्रणालीले त्यसपछि खनन क्लस्टरहरू द्वारा अर्थिक प्रतिनिधित्वहरू सिक्छ जुन डाटा वृद्धिमा अपरिवर्तनीय छन्।
अभ्यासमा, SwAV ढाँचाले तिनीहरूको स्वतन्त्र क्लस्टर असाइनमेन्टहरू प्रयोग गरेर छविको विभिन्न दृश्यहरूको सुविधाहरू तुलना गर्दछ। यदि यी असाइनमेन्टहरूले समान वा मिल्दोजुल्दो सुविधाहरू खिच्छन् भने, अर्को दृश्यको सुविधा प्रयोग गरेर एउटा छविको असाइनमेन्ट भविष्यवाणी गर्न सम्भव छ।
SEER मोडेल को एक सेट मानिन्छ K क्लस्टरहरू, र यी प्रत्येक क्लस्टरहरू सिक्ने योग्यसँग सम्बन्धित छन् d-आयामी सदिश v k . को एक ब्याच को लागी B छविहरू, प्रत्येक छवि i दुई फरक दृष्टिकोण मा रूपान्तरण गरिएको छ: x i1 , र x i2 . दृश्यहरू त्यसपछि कन्भनेटको मद्दतले चित्रित हुन्छन्, र यसले सुविधाहरूको दुई सेटहरूमा परिणाम दिन्छ: (f 11 , …, f B2 ), र (f 12 , … , f B2 )। प्रत्येक सुविधा सेटलाई क्लस्टर प्रोटोटाइपहरूमा स्वतन्त्र रूपमा एकको मद्दतले तोकिएको छ इष्टतम यातायात समाधान गर्ने।
इष्टतम यातायात समाधानले सुनिश्चित गर्दछ कि सुविधाहरू क्लस्टरहरूमा समान रूपमा विभाजित छन्, र यसले तुच्छ समाधानहरू बेवास्ता गर्न मद्दत गर्दछ जहाँ सबै प्रतिनिधित्वहरू एकल प्रोटोटाइपमा म्याप गरिएको छ। नतिजा असाइनमेन्ट त्यसपछि दुई सेटहरू बीच स्वैप गरिन्छ: क्लस्टर असाइनमेन्ट y i1 दृश्य x को i1 सुविधा प्रतिनिधित्व f प्रयोग गरेर भविष्यवाणी गर्न आवश्यक छ i2 दृश्य x को i2 , र उल्टो।
प्रोटोटाइप तौल, र convnet त्यसपछि सबै उदाहरणहरूको लागि हानि कम गर्न प्रशिक्षित गरिन्छ। क्लस्टर भविष्यवाणी हानि l अनिवार्य रूपमा f को डट उत्पादनको सफ्टम्याक्स र क्लस्टर असाइनमेन्ट बीचको क्रस एन्ट्रोपी हो।
RegNetY: स्केल कुशल मोडेल परिवार
स्केलिंग मोडेल क्षमता, र डेटालाई आर्किटेक्चर चाहिन्छ जुन मेमोरीको सर्तमा मात्र होइन, रनटाइम र RegNets फ्रेमवर्क यस उद्देश्यका लागि विशेष रूपमा डिजाइन गरिएको मोडेलहरूको परिवार हो।
आर्किटेक्चरको RegNet परिवारलाई 4 चरणहरू सहितको कन्भनेटहरूको डिजाइन स्पेसद्वारा परिभाषित गरिएको छ जहाँ प्रत्येक चरणमा समान ब्लकहरूको श्रृंखला हुन्छ जबकि तिनीहरूको ब्लकको संरचना निश्चित रहन्छ, मुख्य रूपमा अवशिष्ट अवरोध ब्लकहरू सुनिश्चित हुन्छन्।
SEER फ्रेमवर्कले RegNetY वास्तुकलामा फोकस गर्छ र थप्छ निचोड र उत्तेजना तिनीहरूको कार्यसम्पादन सुधार गर्ने प्रयासमा मानक RegNets वास्तुकलामा। यसबाहेक, RegNetY मोडेलमा 5 प्यारामिटरहरू छन् जसले उचित स्रोतहरू खपत गर्ने निश्चित संख्यामा FLOP हरू भएका राम्रो उदाहरणहरू खोज्न मद्दत गर्दछ। SEER मोडेलले RegNetY वास्तुकलालाई प्रत्यक्ष रूपमा यसको स्व-निरीक्षण पूर्व-प्रशिक्षण कार्यमा लागू गरेर यसको परिणामहरू सुधार गर्ने लक्ष्य राख्छ।
RegNetY 256GF वास्तुकला: SEER मोडेलले मुख्यतया RegNetY परिवारमा RegNetY 256GF आर्किटेक्चरमा फोकस गर्छ, र यसको प्यारामिटरहरूले RegNet आर्किटेक्चरको स्केलिंग नियम प्रयोग गर्दछ। मापदण्डहरू निम्नानुसार वर्णन गरिएको छ।
RegNetY 256GF आर्किटेक्चरमा स्टेज चौडाइ (4, 528, 1056, 2904), र स्टेज गहिराइ (7392) सहित 2,7,17,1 चरणहरू छन् जसले 696 मिलियन भन्दा बढी प्यारामिटरहरू थप्छन्। 512 V100 32GB NVIDIA GPU हरूमा प्रशिक्षण गर्दा, प्रत्येक पुनरावृत्तिले 6125 छविहरूको ब्याच साइजको लागि लगभग 8,704ms लिन्छ। 8,704 GPU हरूमा 512 छविहरूको ब्याच साइजको साथ एक अरब भन्दा बढी छविहरू भएको डेटासेटमा मोडेललाई प्रशिक्षण दिन 114,890 पुनरावृत्तिहरू आवश्यक पर्दछ, र प्रशिक्षण लगभग 8 दिनसम्म रहन्छ।
स्केलमा अनुकूलन र प्रशिक्षण
SEER मोडेलले यी विधिहरूलाई ठूलो मात्रामा लागू गर्न र अनुकूलन गर्न आत्म-निरीक्षण विधिहरू प्रशिक्षित गर्न धेरै समायोजनहरू प्रस्ताव गर्दछ। यी विधिहरू हुन्:
सिक्ने दर तालिका।
प्रति GPU मेमोरी खपत कम गर्दै।
प्रशिक्षण गति अनुकूलन।
ठूलो मात्रामा पूर्व प्रशिक्षण डेटा।
हामी उनीहरूलाई संक्षिप्तमा छलफल गरौं।
सिकाइ दर तालिका
SEER मोडेलले दुई सिकाइ दर तालिकाहरू प्रयोग गर्ने सम्भावनाको अन्वेषण गर्दछ: कोसाइन वेभ लर्निंग दर तालिका, र निश्चित सिकाइ दर तालिका .
कोसाइन वेभ लर्निङ शेड्यूल विभिन्न मोडेलहरू तुलना गर्नको लागि प्रयोग गरिन्छ किनकि यसले अपडेटहरूको संख्यामा अनुकूलन गर्दछ। जे होस्, कोसाइन वेभ लर्निंग दर तालिकाले मुख्य रूपमा ठूलो स्तरको प्रशिक्षणमा अनुकूलन गर्दैन किनभने यसले प्रशिक्षणको क्रममा देखिएका छविहरूको आधारमा फरक तौल गर्दछ, र यसले समयतालिकाको लागि पूर्ण अपडेटहरू पनि प्रयोग गर्दछ।
निश्चित सिकाइ दर समयतालिकाले सिकाइ दरलाई हानि कम नभएसम्म स्थिर राख्छ, र त्यसपछि सिकाइ दरलाई 2 द्वारा विभाजित गरिन्छ। विश्लेषणले देखाउँछ कि निश्चित सिकाइ दर तालिकाले तालिमलाई थप लचिलो बनाउने ठाउँ भएकाले राम्रोसँग काम गर्छ। यद्यपि, किनभने मोडेलले 1 बिलियन छविहरूमा मात्र तालिम दिन्छ, यसले यसको सबैभन्दा ठूलो मोडेललाई प्रशिक्षण दिन कोसाइन वेभ लर्निंग दर प्रयोग गर्दछ RegNet 256GF .
प्रति GPU मेमोरी खपत कम गर्दै
यस मोडेलले मिश्रित परिशुद्धता र ग्रेडिङ चेकपोइन्टिङको प्रयोग गरेर प्रशिक्षण अवधिमा आवश्यक पर्ने GPU को मात्रा घटाउने लक्ष्य राखेको छ। मोडेलले NVIDIA Apex Library को O1 अप्टिमाइजेसन लेभलको प्रयोग गर्दछ जसमा कन्भोलुसनहरू, र 16-बिट फ्लोटिंग पोइन्ट प्रेसिजनमा GEMMs कार्यहरू गर्न। मोडेलले PyTorch को ग्रेडियन्ट चेकपोइन्टिङ कार्यान्वयन पनि प्रयोग गर्दछ जसले मेमोरीको लागि कम्प्युटरहरू ट्रेड गर्दछ।
यसबाहेक, मोडेलले फर्वार्ड पासको समयमा बनाइएका कुनै पनि मध्यवर्ती सक्रियताहरू पनि खारेज गर्छ, र पछाडि पासको समयमा, यसले यी सक्रियताहरूलाई पुन: गणना गर्दछ।
प्रशिक्षण गति अनुकूलन
मेमोरी उपयोगलाई अनुकूलन गर्न मिश्रित परिशुद्धता प्रयोग गर्दा थप फाइदाहरू छन् किनकि एक्सेलेटरहरूले FP16 को तुलनामा थ्रुपुट बढाएर FP32 को कम आकारको फाइदा लिन्छन्। यसले मेमोरी-ब्यान्डविथ अड्चन सुधार गरेर प्रशिक्षण अवधिको गति बढाउन मद्दत गर्दछ।
SEER मोडेलले पनि सिङ्क्रोनाइज गर्दछ ब्याच नर्म GPU हरूमा तह विश्वव्यापी सिंक प्रयोग गर्नुको सट्टा प्रक्रिया समूहहरू सिर्जना गर्न जुन सामान्यतया बढी समय लाग्छ। अन्तमा, SEER मोडेलमा प्रयोग गरिएको डाटा लोडरले थप प्रशिक्षण ब्याचहरू प्रि-फेच गर्दछ जसले तुलना गर्दा डाटाको उच्च मात्रामा थ्रुपुट हुन्छ। PyTorch को डाटा लोडर।
ठूलो स्केल पूर्व प्रशिक्षण डाटा
SEER मोडेलले पूर्व प्रशिक्षणको क्रममा एक अरब भन्दा बढी छविहरू प्रयोग गर्दछ, र यसले डेटा लोडरलाई विचार गर्दछ जसले सीधा इन्टरनेट र इन्स्टाग्रामबाट अनियमित छविहरूको नमूना दिन्छ। किनभने SEER मोडेलले यी छविहरूलाई जंगली र अनलाइनमा तालिम दिन्छ, यसले यी छविहरूमा कुनै पूर्व-प्रशोधन लागू गर्दैन न त तिनीहरूलाई डि-डुप्लिकेशन वा ह्यासट्याग फिल्टरिङ जस्ता प्रक्रियाहरू प्रयोग गरेर क्युरेट गर्दछ।
यो नोट गर्न लायक छ कि डेटासेट स्थिर छैन, र डेटासेटमा छविहरू प्रत्येक तीन महिनामा ताजा हुन्छन्। यद्यपि, डेटासेट रिफ्रेस गर्दा मोडेलको कार्यसम्पादनमा असर पर्दैन।
SEER मोडेल कार्यान्वयन
SEER मोडेलले RegNetY 256GF प्रति छवि छ क्रपहरू प्रयोग गरेर SwAV को साथ पूर्व प्रशिक्षण दिन्छ, प्रत्येक छविको 2×224 + 4×96 को रिजोल्युसन भएको छ। पूर्व प्रशिक्षण चरणको अवधिमा, मोडेलले 3×10444, 8192×8192, र 8192×8192 आयामहरूको प्रक्षेपण हेडहरूसँग 256-तह MLP वा बहु-तह पर्सेप्ट्रोन प्रयोग गर्दछ।
टाउकोमा ब्याचनोर्म तहहरू प्रयोग गर्नुको सट्टा, SEER मोडेलले तापमानको साथ 16 हजार प्रोटोटाइपहरू प्रयोग गर्दछ। t 0.1 मा सेट गर्नुहोस्। द सिङ्कहर्न नियमितीकरण प्यारामिटर 0.05 मा सेट गरिएको छ, र यसले एल्गोरिथ्मको 10 पुनरावृत्ति गर्दछ। मोडेलले थप GPU मा BatchNorm तथ्याङ्कहरू सिङ्क्रोनाइज गर्दछ, र सिङ्क्रोनाइजेसनको लागि suze 64 सँग धेरै प्रक्रिया समूहहरू सिर्जना गर्दछ।
यसबाहेक, मोडेलले LARS वा Layer-wise Adaptive Rate Scaling Optimizer, 10 को वजन क्षय प्रयोग गर्दछ। -5 , सक्रियता चेकपोइन्टहरू, र O1 मिश्रित-परिशुद्धता अनुकूलन। त्यसपछि मोडेललाई स्टोकास्टिक ग्रेडियन्ट डिसेन्टको साथ 8192 अनियमित छविहरू 512 NVIDIA GPU हरूमा वितरित ब्याच साइजको प्रयोग गरी प्रशिक्षित गरिन्छ जसको परिणामस्वरूप प्रति GPU 16 छविहरू हुन्छन्।
पहिलो 0.15 हजार प्रशिक्षण अद्यावधिकहरूको लागि सिकाइ दर 9.6 देखि 8 सम्म रेखीय रूपमा र्याम्प गरिएको छ। वार्मअप पछि, मोडेलले कोसाइन लर्निङ रेट तालिकालाई पछ्याउँछ जुन 0.0096 को अन्तिम मानमा घट्छ। समग्रमा, SEER मोडेलले 122 हजार पुनरावृत्तिहरूमा एक अरब भन्दा बढी छविहरू प्रशिक्षित गर्दछ।
SEER फ्रेमवर्क: परिणामहरू
स्व-निरीक्षण पूर्व प्रशिक्षण दृष्टिकोण द्वारा उत्पन्न सुविधाहरूको गुणस्तर विभिन्न बेन्चमार्कहरू र डाउनस्ट्रीम कार्यहरूमा अध्ययन र विश्लेषण गरिन्छ। मोडेलले तस्बिरहरूमा सीमित पहुँच र डाउनस्ट्रीम कार्यहरूको लागि यसको लेबलहरू प्रदान गर्ने कम-शट सेटिङलाई पनि विचार गर्दछ।
FineTuning ठूला पूर्व प्रशिक्षित मोडेलहरू
यसले वस्तु वर्गीकरणको लागि ImageNet बेन्चमार्कमा स्थानान्तरण गरेर अनियमित डेटामा पूर्वप्रशिक्षित मोडेलहरूको गुणस्तर मापन गर्दछ। फाइन ट्युनिङ ठूला पूर्वप्रशिक्षित मोडेलहरूमा परिणामहरू निम्न प्यारामिटरहरूमा निर्धारण गरिन्छ।
मोडेलले 6 RegNet आर्किटेक्चरलाई विभिन्न क्षमताहरूका साथ पूर्व प्रशिक्षण दिन्छ RegNetY- {8,16,32,64,128,256}GF, SwAV को साथ 1 अरब भन्दा बढी अनियमित र सार्वजनिक इन्स्टाग्राम छविहरूमा। मोडेलहरू त्यसपछि ImageNet मा छवि वर्गीकरणको उद्देश्यका लागि राम्रोसँग ट्युन गरिएका छन् जसले उचित लेबलहरू सहित 1.28 मिलियन भन्दा बढी मानक प्रशिक्षण छविहरू प्रयोग गर्दछ, र मूल्याङ्कनका लागि 50 हजार भन्दा बढी छविहरूसँग मानक प्रमाणीकरण सेट गरिएको छ।
त्यसपछि मोडेलले SwAV मा जस्तै डाटा वृद्धि गर्ने प्रविधिहरू लागू गर्दछ, र SGD अप्टिमाइजर वा स्टोकास्टिक ग्रेडियन्ट डिसेन्ट 35 को ब्याच साइजको साथ 256 epochs को लागि फाइनट्यूनहरू, र 0.0125 को सिकाइ दर जुन 10 epochs पछि 30 को कारकले घटाइन्छ, 0.9 को गति, र 10 को वजन क्षय -4 । मोडेलले 1×224 को केन्द्र कर्प प्रयोग गरेर प्रमाणीकरण डेटासेटमा शीर्ष-224 शुद्धता रिपोर्ट गर्दछ।
निम्न तालिकामा, RegNetY-256GF मा सबैभन्दा ठूलो पूर्व-प्रशिक्षित मोडेललाई अवस्थित पूर्व-प्रशिक्षित मोडेलहरूसँग तुलना गरिएको छ जसले स्वयं पर्यवेक्षित सिकाइ दृष्टिकोण प्रयोग गर्दछ।
तपाईले देख्न सक्नुहुने रूपमा, SEER मोडेलले ImageNet मा 1% को शीर्ष-84.2 शुद्धता फर्काउँछ, र SimCLRv2 लाई 1% ले चकित पार्छ, सबैभन्दा राम्रो अवस्थित पूर्वप्रशिक्षित मोडेल।
यसबाहेक, निम्न चित्रले SEER फ्रेमवर्कलाई विभिन्न क्षमताका मोडेलहरूसँग तुलना गर्दछ। तपाईले देख्न सक्नुहुन्छ, मोडेल क्षमतालाई ध्यान नदिई, SwAV सँग RegNet फ्रेमवर्क संयोजन गर्दा पूर्व प्रशिक्षणको समयमा सही परिणामहरू प्राप्त हुन्छ।
SEER मोडेल अकुचित र अनियमित छविहरूमा पूर्वप्रशिक्षित छ, र तिनीहरूसँग SwAV स्व-निरीक्षण सिकाइ विधिको साथ RegNet आर्किटेक्चर छ। SEER मोडेललाई SimCLRv2 र ViT मोडेलहरू विभिन्न नेटवर्क आर्किटेक्चरहरूसँग तुलना गरिन्छ। अन्तमा, मोडेल ImageNet डेटासेटमा फाइनट्यून गरिएको छ, र शीर्ष-1 शुद्धता रिपोर्ट गरिएको छ।
मोडेल क्षमताले पूर्व-प्रशिक्षणको मोडेल प्रदर्शनमा महत्त्वपूर्ण प्रभाव पार्छ, र तलको चित्रले यसलाई स्क्र्याचबाट प्रशिक्षण गर्दा प्रभावसँग तुलना गर्दछ।
यो स्पष्ट रूपमा देख्न सकिन्छ कि पूर्व प्रशिक्षित मोडेलहरूको शीर्ष-1 सटीकता स्कोर स्क्र्याचबाट प्रशिक्षित मोडेलहरू भन्दा उच्च छ, र मापदण्डहरूको संख्या बढ्दै जाँदा भिन्नता बढ्दै जान्छ। यो पनि स्पष्ट छ कि यद्यपि मोडेल क्षमताले स्क्र्याच मोडेलहरूबाट पूर्व प्रशिक्षित र प्रशिक्षित दुवैलाई फाइदा पुर्‍याउँछ, तर ठूलो मात्रामा प्यारामिटरहरूसँग व्यवहार गर्दा पूर्व प्रशिक्षित मोडेलहरूमा प्रभाव बढी हुन्छ।
ImageNet डेटासेटमा प्रशिक्षण गर्दा स्क्र्याचबाट मोडेललाई प्रशिक्षण दिनुको सम्भावित कारण सानो डेटासेट आकारको कारण हो।
कम शट लर्निंग
कम-शट लर्निङले कम-शट सेटिङमा SEER मोडेलको कार्यसम्पादनको मूल्याङ्कनलाई जनाउँछ अर्थात् डाउनस्ट्रीम कार्यहरू गर्दा कुल डेटाको एक अंश मात्र प्रयोग गरेर।
SEER फ्रेमवर्कले कम-शट सिकाइको लागि दुई डेटासेटहरू प्रयोग गर्दछ स्थानहरू 205 र IMAGEnet । यसबाहेक, मोडेलले छविहरू, र तिनीहरूको लेबलहरू दुवैको सन्दर्भमा स्थानान्तरण सिकाउने क्रममा डेटासेटमा सीमित पहुँच भएको मान्दछ। यो सीमित पहुँच सेटिङ स्व-निरीक्षण शिक्षाको लागि प्रयोग गरिएको पूर्वनिर्धारित सेटिङहरू भन्दा फरक छ जहाँ मोडेलको सम्पूर्ण डेटासेटमा पहुँच छ, र छवि लेबलहरूमा मात्र पहुँच सीमित छ।
Place205 Dataset मा परिणामहरू
तलको आंकडाले Place205 डेटासेटको विभिन्न भागहरूमा मोडेललाई पूर्व प्रशिक्षणको प्रभाव देखाउँछ।
प्रयोग गरिएको दृष्टिकोण उही RegNetY-128 GF वास्तुकलाको साथ पर्यवेक्षण अन्तर्गत ImageNet डाटासेटमा मोडेललाई पूर्व-प्रशिक्षणसँग तुलना गरिएको छ। तुलनाका नतिजाहरू अचम्मलाग्दो छन् किनकि प्लेस २०५ डाटासेटमा फाइन ट्युनिङका लागि उपलब्ध प्रशिक्षण डेटाको अंशलाई ध्यान नदिई शीर्ष-१ शुद्धतामा लगभग २.५% को स्थिर लाभ रहेको देख्न सकिन्छ।
पर्यवेक्षित र आत्म-निरीक्षण पूर्व-प्रशिक्षण प्रक्रियाहरू बीचको भिन्नतालाई प्रशिक्षण डेटाको प्रकृतिमा भिन्नता दिएर व्याख्या गर्न सकिन्छ किनकि मोडेलले जंगलमा अनियमित छविहरूबाट सिकेका सुविधाहरू दृश्य वर्गीकरण गर्न थप उपयुक्त हुन सक्छ। यसबाहेक, अन्तर्निहित अवधारणाको गैर-एकसमान वितरणले Places205 जस्ता असंतुलित डेटासेटमा पूर्व प्रशिक्षणको लागि फाइदा साबित हुन सक्छ।
माथिको तालिकाले SEER मोडेलको दृष्टिकोणलाई आत्म-निरीक्षण पूर्व-प्रशिक्षण दृष्टिकोणहरू, र कम-शट सिकाइमा अर्ध-पर्यवेक्षित दृष्टिकोणहरूसँग तुलना गर्दछ। यो ध्यान दिन लायक छ कि यी सबै विधिहरूले पूर्व-प्रशिक्षणको लागि ImageNet डेटासेटमा सबै 1.2 मिलियन छविहरू प्रयोग गर्छन्, र तिनीहरूले लेबलहरूमा पहुँच गर्न मात्र प्रतिबन्धित गर्छन्। अर्कोतर्फ, SEER मोडेलमा प्रयोग गरिएको दृष्टिकोणले यसलाई डेटासेटमा छविहरूको 1 देखि 10% मात्र हेर्न अनुमति दिन्छ।
सञ्जालहरूले पूर्व-प्रशिक्षणको समयमा उही वितरणबाट थप छविहरू देखेको हुनाले, यसले यी दृष्टिकोणहरूलाई धेरै फाइदा पुर्‍याउँछ। तर प्रभावशाली कुरा के छ भने SEER मोडेलले ImageNet डेटासेटको 1 देखि 10% मात्र देख्छ, यसले अझै पनि लगभग 1% को शीर्ष-80 सटीकता स्कोर हासिल गर्न सक्षम छ, जुन छलफल गरिएका दृष्टिकोणहरूको शुद्धता स्कोर भन्दा कम छ। माथिको तालिकामा।
तलको चित्रले कम-शट सिकाइमा मोडेल क्षमताको प्रभावबारे छलफल गर्दछ: इमेजनेट डाटासेटको 1%, 10%, र 100%।
यो देख्न सकिन्छ कि मोडेल क्षमता बढाउँदा मोडेलको सटीकता स्कोर सुधार गर्न सकिन्छ किनकि यसले डेटासेटमा छविहरू र लेबलहरूमा पहुँच घटाउँछ।
अन्य बेन्चमार्कहरूमा स्थानान्तरण गर्नुहोस्
SEER मोडेललाई थप मूल्याङ्कन गर्न, र यसको कार्यसम्पादन विश्लेषण गर्न, पूर्व प्रशिक्षित सुविधाहरू अन्य डाउनस्ट्रीम कार्यहरूमा स्थानान्तरण गरिन्छ।
माथिको तालिकाले SEER को पूर्व-प्रशिक्षित RegNetY-256GF, र RegNetY128-GF का विशेषताहरूलाई इमेजनेट डाटासेटमा पूर्वप्रशिक्षित वा पर्यवेक्षण बिना नै वास्तुकलासँग तुलना गर्दछ। सुविधाहरूको गुणस्तर विश्लेषण गर्न, मोडेलले तौलहरू स्थिर गर्छ, र डाउनस्ट्रीम कार्यहरूको लागि प्रशिक्षण सेट प्रयोग गरेर सुविधाहरूको शीर्षमा एक रेखीय वर्गीकरणकर्ता प्रयोग गर्दछ। प्रक्रियाको लागि निम्न बेन्चमार्कहरू विचार गरिन्छ: ओपन-इमेजहरू (OpIm), iNaturalist (iNat), Places205 (स्थानहरू), र Pascal VOC (VOC)।
तल दिइएको चित्रले पहिचान, र विभाजनमा पूर्व-प्रशिक्षित सुविधाहरू तुलना गर्दछ, र तिनीहरूलाई मूल्याङ्कन गर्दछ।
SEER फ्रेमवर्कले पूर्व-प्रशिक्षित RegNetY-64GF र RegNetY-128GF को निर्माण ब्लकको रूपमा COCO बेन्चमार्कमा मास्क-RCNN मोडेललाई तालिम दिन्छ। वास्तुकलाका साथै डाउनस्ट्रीम कार्यहरू दुवैका लागि, SEER को स्व-निरीक्षण पूर्व-प्रशिक्षण दृष्टिकोणले पर्यवेक्षित प्रशिक्षणलाई उत्कृष्ट प्रदर्शन गर्दछ। 1.5 देखि 2 AP अंक .
कमजोर पर्यवेक्षित पूर्व-प्रशिक्षण संग तुलना
इन्टरनेटमा उपलब्ध अधिकांश तस्बिरहरूमा सामान्यतया मेटा विवरण वा वैकल्पिक पाठ, वा विवरणहरू, वा भौगोलिक स्थानहरू हुन्छन् जसले पूर्व-प्रशिक्षणको समयमा लाभ प्रदान गर्न सक्छ। पहिलेको कामले संकेत गरेको छ कि ह्यासट्यागको क्युरेट गरिएको वा लेबल गरिएको सेटको भविष्यवाणीले परिणामात्मक दृश्य सुविधाहरूको भविष्यवाणी गर्ने गुणस्तर सुधार गर्न सक्छ। यद्यपि, यो दृष्टिकोणले छविहरू फिल्टर गर्न आवश्यक छ, र पाठ्य मेटाडेटा उपस्थित हुँदा मात्र यसले राम्रो काम गर्दछ।
तलको चित्रले ह्यासट्याग र मेटाडेटाको साथ लेबल गरिएका छविहरूमा प्रशिक्षित समान वास्तुकलाको साथ अनियमित छविहरूमा प्रशिक्षित ResNetXt101-32dx8d वास्तुकलाको पूर्व-प्रशिक्षणको तुलना गर्दछ, र दुबैको लागि शीर्ष-1 शुद्धता रिपोर्ट गर्दछ।
यो देख्न सकिन्छ कि यद्यपि SEER फ्रेमवर्कले पूर्व-प्रशिक्षणको समयमा मेटाडेटा प्रयोग गर्दैन, यसको शुद्धता पूर्व-प्रशिक्षणको लागि मेटाडेटा प्रयोग गर्ने मोडेलहरूसँग तुलना गर्न सकिन्छ।
पृथक अध्ययन
मोडेलको समग्र कार्यसम्पादनमा कुनै विशेष कम्पोनेन्टको प्रभावको विश्लेषण गर्न एब्लेशन अध्ययन गरिन्छ। मोडेलबाट कम्पोनेन्टलाई पूरै हटाएर एब्लेशन अध्ययन गरिन्छ, र मोडेलले कसरी प्रदर्शन गर्छ भनेर बुझ्नुहोस्। यसले विकासकर्ताहरूलाई मोडेलको प्रदर्शनमा त्यो विशेष कम्पोनेन्टको प्रभावको संक्षिप्त सिंहावलोकन दिन्छ।
मोडेल वास्तुकला को प्रभाव
मोडेल आर्किटेक्चरले मोडेलको प्रदर्शनमा महत्त्वपूर्ण प्रभाव पार्छ, विशेष गरी जब मोडेल मापन गरिन्छ, वा पूर्व-प्रशिक्षण डेटाको विशिष्टताहरू परिमार्जन गरिन्छ।
निम्न चित्रले वास्तुकला परिवर्तन गर्दा इमेजनेट डाटासेटलाई रेखीय रूपमा मूल्याङ्कन गरेर पूर्व-प्रशिक्षित सुविधाहरूको गुणस्तरलाई कसरी असर गर्छ भन्ने प्रभावबारे छलफल गर्दछ। पूर्व-प्रशिक्षित सुविधाहरू यस अवस्थामा सीधै जाँच गर्न सकिन्छ किनभने मूल्याङ्कनले इमेजनेट डाटासेटमा स्क्र्याचबाट प्रशिक्षित हुँदा उच्च शुद्धता फर्काउने मोडेललाई समर्थन गर्दैन।
यो अवलोकन गर्न सकिन्छ कि ResNeXts र ResNet आर्किटेक्चरको लागि, उपान्त्य तहबाट प्राप्त सुविधाहरूले हालको सेटिङहरूसँग राम्रोसँग काम गर्दछ। अर्कोतर्फ, RegNet आर्किटेक्चरले अन्य आर्किटेक्चरहरूलाई बाहिर निकाल्छ।
समग्रमा, यो निष्कर्षमा पुग्न सकिन्छ कि मोडेल क्षमता बढाउँदा सुविधाहरूको गुणस्तरमा सकारात्मक प्रभाव पर्छ, र त्यहाँ मोडेलको कार्यसम्पादनमा लगरिथमिक लाभ छ।
पूर्व-प्रशिक्षण डाटा स्केल गर्दै
ठुलो डाटासेटमा मोडेललाई प्रशिक्षण दिनाले मोडेलले सिकेको भिजुअल सुविधाको समग्र गुणस्तर सुधार गर्न सक्ने दुईवटा प्राथमिक कारणहरू छन्: थप अद्वितीय छविहरू, र थप प्यारामिटरहरू। यी कारणहरूले मोडेलको प्रदर्शनलाई कसरी असर गर्छ भन्ने बारे संक्षिप्त हेरौं।
माथिको आंकडाले दुई फरक आर्किटेक्चरहरू, RegNet8, र RegNet16 सँग तुलना गर्छ जसमा समान संख्याको प्यारामिटरहरू छन्, तर तिनीहरू फरक संख्यामा अद्वितीय छविहरूमा प्रशिक्षित छन्। SEER फ्रेमवर्कले एक अर्ब छविहरूको लागि 1 युग, वा 32 अद्वितीय छविहरूको लागि 32 युगहरू, र एकल-आधा वेभ कोसाइन लर्निंग दरको साथमा अद्यावधिकहरूका लागि मोडेलहरूलाई तालिम दिन्छ।
यो अवलोकन गर्न सकिन्छ कि एक मोडेल राम्रो प्रदर्शन गर्न को लागी, मोडेल को फीड अद्वितीय छवि को संख्या आदर्श रूप मा उच्च हुनुपर्छ। यस अवस्थामा, इमेजनेट डाटासेटमा उपस्थित छविहरू भन्दा ठूला अद्वितीय छविहरू खुवाउँदा मोडेलले राम्रो प्रदर्शन गर्दछ।
तलको चित्रले RegNet-128GF आर्किटेक्चर प्रयोग गरेर एक अरब भन्दा बढी छविहरू प्रशिक्षित भएकोले मोडेलको प्रदर्शनलाई संकेत गर्दछ। यो देख्न सकिन्छ कि मापदण्डहरूको संख्या बढ्दा मोडेलको प्रदर्शन लगातार बढ्छ।
वास्तविक संसारमा सेल्फ-पर्यवेक्षित कम्प्युटर भिजन
अहिलेसम्म, हामीले कसरी आत्म-निरीक्षण शिक्षा र कम्प्युटर दृष्टिको लागि SEER मोडेलले सिद्धान्तमा काम गर्छ भनेर छलफल गरेका छौं। अब, हामी वास्तविक विश्व परिदृश्यहरूमा कसरी आत्म-निरीक्षण गरिएको कम्प्युटर दृष्टिले काम गर्छ, र किन SEER स्व-निरीक्षण कम्प्युटर दृष्टिको भविष्य हो भनेर हेरौं।
SEER मोडेलले प्राकृतिक भाषा प्रशोधन उद्योगमा गरेको कामलाई प्रतिद्वन्द्वी गर्दछ जहाँ उच्च-अन्तरको कला मोडेलहरूले ट्रिलियन डेटासेटहरू र प्यारामिटरहरू प्रयोग गर्दछ र मोडेलको पूर्व-प्रशिक्षणको क्रममा खरबौं पाठ शब्दहरू प्रयोग गर्दछ। डाउनस्ट्रीम कार्यहरूमा प्रदर्शन सामान्यतया मोडेललाई प्रशिक्षणको लागि इनपुट डेटाको संख्यामा वृद्धिसँगै बढ्छ, र कम्प्युटर भिजन कार्यहरूको लागि पनि यो सत्य हो।
तर प्राकृतिक भाषा प्रशोधनका लागि स्व-निरीक्षण सिकाइ प्रविधिहरू प्रयोग गर्नु कम्प्युटर दृष्टिको लागि स्व-निरीक्षण गरिएको सिकाइ प्रयोग गर्नुभन्दा फरक छ। यो किनभने पाठहरूसँग व्यवहार गर्दा, सिमान्टिक अवधारणाहरू प्राय: अलग शब्दहरूमा विभाजित हुन्छन्, तर छविहरूसँग व्यवहार गर्दा, मोडेलले कुन पिक्सेल कुन अवधारणासँग सम्बन्धित छ भनेर निर्णय गर्नुपर्छ।
थप रूपमा, विभिन्न छविहरूमा फरक दृश्यहरू छन्, र यद्यपि धेरै छविहरूमा एउटै वस्तु हुन सक्छ, अवधारणा महत्त्वपूर्ण रूपमा भिन्न हुन सक्छ। उदाहरणका लागि, बिरालोको छविहरू भएको डेटासेटलाई विचार गर्नुहोस्। यद्यपि प्राथमिक वस्तु, बिरालो सबै छविहरूमा सामान्य छ, अवधारणामा उल्लेखनीय भिन्नता हुन सक्छ किनकि बिरालो छविमा स्थिर उभिएको हुन सक्छ, जबकि यो अर्कोमा बलसँग खेलिरहेको हुन सक्छ, र यस्तै अन्य। किनभने छविहरूमा प्राय: फरक अवधारणा हुन्छ, मोडेलको लागि एउटै अवधारणाको वरिपरि भिन्नताहरू बुझ्नको लागि छविहरूको महत्त्वपूर्ण मात्रामा हेर्नु आवश्यक छ।
मोडेललाई सफलतापूर्वक मापन गर्नका लागि यसले उच्च-आयामी र जटिल छवि डेटासँग कुशलतापूर्वक काम गर्दछ दुई घटकहरू चाहिन्छ:
एउटा कन्भोलुसनल न्यूरल नेटवर्क वा CNN जुन धेरै ठूलो छवि डेटासेटबाट भिजुअल अवधारणाहरू खिच्न र सिक्न पर्याप्त छ।
एउटा एल्गोरिदम जसले कुनै पनि लेबल, एनोटेसन वा मेटाडेटा बिना छविहरूको ठूलो मात्राबाट ढाँचाहरू सिक्न सक्छ।
SEER मोडेलले माथिका घटकहरूलाई कम्प्युटर दृष्टिको क्षेत्रमा लागू गर्ने लक्ष्य राख्छ। SEER मोडेलको उद्देश्य SwAV द्वारा गरिएको प्रगतिको शोषण गर्ने हो, एक स्व-निरीक्षण गरिएको सिकाइ ढाँचा जसले अनलाइन क्लस्टरिङ प्रयोग गर्दछ वा समानान्तर भिजुअल अवधारणाहरूसँग छविहरू जोड्न प्रयोग गर्दछ, र ढाँचाहरू अझ राम्रोसँग पहिचान गर्न यी समानताहरूको लाभ उठाउँदछ।
SwAV आर्किटेक्चरको साथ, SEER मोडेलले कम्प्युटर भिजनमा स्व-निरीक्षण गरिएको सिकाइको प्रयोगलाई अझ प्रभावकारी बनाउन र प्रशिक्षणको समयलाई ६ गुणासम्म घटाउन सक्षम छ।
यसबाहेक, ठूलो मात्रामा प्रशिक्षण मोडेलहरू, यस मापनमा, 1 अरब भन्दा बढी छविहरूलाई मोडेल वास्तुकला चाहिन्छ जुन सर्तहरू वा रनटाइम र मेमोरीमा मात्र होइन, तर शुद्धतामा पनि प्रभावकारी हुन्छ। यहाँ RegNet मोडेलहरू खेल्न आउँछन् किनकि यी RegNets मोडेलहरू ConvNets मोडेलहरू हुन् जसले प्यारामिटरहरूको ट्रिलियनहरू मापन गर्न सक्छन्, र मेमोरी सीमितताहरू, र रनटाइम नियमहरू पालना गर्न आवश्यकताहरू अनुसार अनुकूलित गर्न सकिन्छ।
निष्कर्ष: एक आत्म-निरीक्षण भविष्य
स्व-निरीक्षण गरिएको सिकाइ एआई र एमएल उद्योगमा केही समयको लागि एक प्रमुख कुराकानीको बिन्दु भएको छ किनभने यसले एआई मोडेलहरूलाई सावधानीपूर्वक क्युरेट गरिएको, र लेबल गरिएकोमा भर पर्नुको सट्टा इन्टरनेटमा अनियमित रूपमा उपलब्ध डाटाको ठूलो मात्राबाट सीधै जानकारी सिक्न अनुमति दिन्छ। डेटासेट जसको एआई मोडेलहरू तालिम दिने एकमात्र उद्देश्य छ।
आत्म-निरीक्षण सिकाइ AI र ML को भविष्यको लागि एक महत्त्वपूर्ण अवधारणा हो किनभने यसले विकासकर्ताहरूलाई वास्तविक विश्व परिदृश्यहरूसँग राम्रोसँग अनुकूलन गर्ने AI मोडेलहरू सिर्जना गर्न अनुमति दिने क्षमता छ, र विशेष उद्देश्यको सट्टा बहुविध प्रयोग केसहरू छन्, र SEER हो। कम्प्यूटर दृष्टि उद्योग मा आत्म-निरीक्षण शिक्षा को कार्यान्वयन मा एक कोसेढुङ्गा।
SEER मोडेलले कम्प्युटर भिजन उद्योगको रूपान्तरणमा पहिलो कदम चाल्छ, र लेबल गरिएको डेटासेटमा हाम्रो निर्भरता घटाउँछ। SEER मोडेलले विकासकर्ताहरूलाई विविध, र ठूलो मात्रामा डेटासँग काम गर्न अनुमति दिने डेटासेट एनोटेट गर्ने आवश्यकतालाई हटाउने लक्ष्य राख्छ। SEER को कार्यान्वयन विशेष गरी मेडिकल उद्योग जस्तै सीमित छवि वा मेटाडेटा भएका क्षेत्रहरूसँग सम्झौता गर्ने मोडेलहरूमा काम गर्ने विकासकर्ताहरूको लागि उपयोगी छ।
यसबाहेक, मानव एनोटेसनहरू हटाउनाले विकासकर्ताहरूलाई मोडेललाई छिटो विकास र तैनाती गर्न अनुमति दिनेछ, जसले तिनीहरूलाई द्रुत रूपमा विकसित परिस्थितिहरूमा छिटो र अधिक सटीकताका साथ प्रतिक्रिया दिन अनुमति दिनेछ।
","जुलाई 31, 2023"
https://www.unite.ai/ne/10-उत्कृष्ट-एआई-कार्टुनाइजर-उपकरणहरू/,१० उत्कृष्ट एआई कार्टुनाइजर उपकरण (मे २०२४),"एआई कार्टुनाइजर उपकरणहरूको उदयले प्रविधि र रचनात्मकताको मनमोहक प्रतिच्छेदनलाई चिन्ह लगाउँछ। यी उपकरणहरू, AI एल्गोरिदमको शक्ति प्रयोग गर्दै, हामीले छविहरू र भिडियोहरूलाई कार्टुन-शैली प्रतिनिधित्वहरूमा रूपान्तरण गर्ने तरिका परिवर्तन गरेका छन्। व्यावसायिक डिजाइनरहरू देखि अनौपचारिक प्रयोगकर्ताहरू सम्म, एआई कार्टुनाइजरहरूले सरलता र परिष्कारको अद्वितीय मिश्रण प्रदान गर्दछ, केही क्लिकहरूमा आश्चर्यजनक, शैलीकृत दृश्यहरू सिर्जना गर्न सक्षम पार्दै।
एआई टेक्नोलोजी बढ्दो रूपमा पहुँचयोग्य हुँदै जाँदा, यी उपकरणहरू मनोरञ्जनका लागि मात्र होइन तर मार्केटिङ, शिक्षा र डिजिटल कलालगायत विभिन्न उद्योगहरूमा व्यावहारिक उद्देश्यहरू पनि पूरा गर्छन्। तिनीहरूले दर्शकहरूलाई संलग्न गर्न, सिकाइ सामग्रीहरू बढाउन, र आकर्षक डिजाइनहरू सिर्जना गर्न एक अद्वितीय तरिका प्रस्ताव गर्छन्। यी उपकरणहरूको बहुमुखी प्रतिभा र प्रयोगकर्ता-मित्रताले कार्टुनाइजेशनको कलालाई प्रजातान्त्रिक बनाएको छ, यसलाई डिजिटल संसारमा एक लोकप्रिय प्रवृत्ति बनाएको छ।
हाम्रा केही उत्कृष्ट एआई कार्टुनाइजर उपकरणहरूको सूचीमा हेरौं:
1. Vidnoz AI
Vidnoz AI आफ्नो AI कार्टुन जेनेरेटरको साथ स्पटलाइटमा पाइला राख्छ, यो नयाँ उपकरणहरूको सुइटको मुख्य विशेषता हो। यो जेनेरेटर सामान्य तस्बिरहरूलाई मनमोहक कार्टुनाइज्ड छविहरूमा रूपान्तरण गर्न खोज्नेहरूका लागि खेल-परिवर्तक हो। यो मार्केटिङ, विज्ञापन, र अद्वितीय उत्पादन प्याकेजिङ्ग डिजाइनहरू सिर्जना गर्नका लागि प्रयोगकर्ताहरू बीच विशेष रूपमा लोकप्रिय छ। उपकरण डिजिटल कला क्षेत्रमा AI द्वारा अनलक गरिएका रचनात्मक सम्भावनाहरूको प्रमाण हो।
एआई कार्टुन जेनेरेटर प्रयोगमा सहजताका लागि डिजाइन गरिएको हो, जसले प्रयोगकर्ताहरूलाई सहज रूपमा आफ्ना फोटोहरूलाई कार्टुनमा रूपान्तरण गर्न अनुमति दिन्छ। यो प्रयोगकर्ता-अनुकूल दृष्टिकोणले AI उत्साहीहरू र नौसिखियाहरूका लागि समान पहुँचयोग्य बनाउँछ। प्रक्रिया द्रुत र प्रभावकारी छ, उपकरणको द्रुत प्रतिपादन क्षमताहरू र शक्तिशाली AI कार्टुन फिल्टरहरूको लागि धन्यवाद। चाहे यो कार्टुन सेल्फी बनाउनको लागि होस् वा व्यावसायिक प्रयोगको लागि शैलीकृत छवि, Vidnoz AI ले उत्कृष्टता र गतिको साथ प्रदान गर्दछ।
Vidnoz AI को कार्टुन जेनरेटरको सबैभन्दा उल्लेखनीय विशेषताहरू मध्ये एक यसको बुद्धिमान फिल्टर चयन हो। छवि अपलोड गर्दा, उपकरणले यसको विश्लेषण गर्छ र यसको विस्तृत डाटाबेसबाट सबैभन्दा उपयुक्त फिल्टर छान्छ। यो स्मार्ट चयन प्रक्रियाले सुनिश्चित गर्दछ कि प्रत्येक छविलाई एक आश्चर्यजनक एनिमे-शैली पोर्ट्रेटमा रूपान्तरण गरिएको छ जसले मूल फोटोको सार क्याप्चर गर्दछ।
Vidnoz AI कार्टुन जेनरेटरको मुख्य विशेषताहरू:
नि: शुल्क अनलाइन रूपान्तरण: तस्बिरहरूलाई कार्टुनहरूमा नि:शुल्क रूपान्तरण गर्नुहोस्, यसलाई व्यापक दर्शकहरूको लागि पहुँचयोग्य बनाउनुहोस्।
द्रुत प्रतिपादन: द्रुत प्रशोधनले सहज र कुशल प्रयोगकर्ता अनुभव सुनिश्चित गर्दछ।
शक्तिशाली एआई फिल्टरहरू: कार्टुन फिल्टरहरूको एक विशाल सरणी उपलब्ध छ, उच्च गुणस्तर, विविध कार्टुनीकरण विकल्पहरू प्रदान गर्दै।
प्रयोगकर्ता-अनुकूल अनुभव: प्रयोग गर्न सजिलो, प्रयोगकर्ताहरूलाई सजिलै रूपान्तरण गर्न र कार्टुनाइज्ड छविहरू डाउनलोड गर्न अनुमति दिँदै।
दैनिक निःशुल्क प्रयासहरू: क्रेडिट बिना दैनिक निःशुल्क परीक्षणहरू प्रदान गर्दछ, सबै AI उत्साहीहरूलाई खानपान।
समीक्षा पढ्नुहोस्
Vidnoz → जानुहोस्
2. BasedLabs - AI Anime कला जेनरेटर
BasedLabs' AI एनिम आर्ट जेनरेटर एक अत्याधुनिक उपकरण हो जुन प्रेरणा खोज्ने कलाकारहरू र मौलिक एनिमे क्यारेक्टरहरू वा दृश्यहरू शिल्प गर्न उत्सुक उत्साहीहरूका लागि डिजाइन गरिएको हो। यो अभिनव प्लेटफर्मले प्रयोगकर्ताहरूलाई केवल इच्छित विशेषताहरू प्रम्प्ट गरेर र कला शैली चयन गरेर आश्चर्यजनक एनिम चित्रहरू सिर्जना गर्न अनुमति दिन्छ। उन्नत एल्गोरिदमहरूको प्रयोगको माध्यमबाट, यसले प्रयोगकर्ताको प्राथमिकताहरू अनुरूप अद्वितीय एनिम मास्टरपिसहरू उत्पन्न गर्दछ।
अद्वितीय एनिमे उत्पन्न गर्न साइबरपंक वा गिब्ली जस्ता विकल्पहरू सहित कला शैलीहरूको चयनबाट छनौट गर्नुहोस्। प्रम्प्ट बक्समा विशिष्ट विवरणहरू र कुञ्जी शब्दहरू प्रविष्ट गरेर, प्रयोगकर्ताहरूले कलाको शैली र दिशालाई मार्गदर्शन गर्न सक्छन्, अन्तिम कलाकृतिलाई उनीहरूको दृष्टिसँग पङ्क्तिबद्ध गर्ने सुनिश्चित गर्दै।
उपकरणले ग्यारेन्टी दिन्छ कि प्रत्येक टुक्राले व्यावसायिक मापदण्डहरू पूरा गर्दछ, विस्तार, रंग सद्भाव, र संरचनालाई जोड दिन्छ।
एनिमे एआर सिर्जना गर्नुहोस् BasedLabs AI मार्फत अनुकूलन विशेषताहरू र शैलीहरूसँग t।
मौलिक पात्रहरू सिर्जना वा दृश्य पुन: कल्पनाको लागि आदर्श, कुनै कलात्मक सीपहरू आवश्यक पर्दैन।
प्रयोग गर्न सजिलो साइबरपंक र घिब्ली जस्ता विविध एनिमे मोडहरूसँग।
मौलिक पात्रहरू सिर्जना वा दृश्य पुन: कल्पनाको लागि आदर्श, कुनै कलात्मक सीपहरू आवश्यक पर्दैन।
व्यावसायिक गुणस्तर एनिमे चित्रण, दुबै व्यक्तिगत र व्यावसायिक प्रयोगको लागि उपयुक्त।
BasedLabs मा जानुहोस् →
3. लाइटट्रिक्स द्वारा फोटोलीप - कार्टुनाइजर
Photoleap को AI कार्टुन फिल्टरहरू, उन्नत एल्गोरिदमहरूसँग इन्जिनियर गरिएको, तत्काल, रमाईलो परिवर्तनहरू सक्षम पार्छ। यी फिल्टरहरूले विकल्पहरूको स्पेक्ट्रम प्रदान गर्दछ, एनिमेटेड साहसिकदेखि सुपरहीरो सागाहरू, प्रयोगकर्ताहरूलाई आफ्ना फोटोहरूलाई कार्टुनमा रूपान्तरण गर्न अनुमति दिन्छ।
यो प्लेटफर्म अनुकूलनका लागि पनि सुसज्जित छ, प्रयोगकर्ताहरूलाई विशेष प्रम्प्टहरू मार्फत अद्वितीय कार्टुन शैलीहरू सिर्जना गर्न सक्षम पार्दै। थप रूपमा, फोटोलीपले घरपालुवा जनावरहरूको चित्रहरू सिर्जना गर्नका लागि एआई टेक्नोलोजी समावेश गर्दछ, घरपालुवा जनावरहरूलाई तिनीहरूको कार्टुन कथाहरूको केन्द्रीय व्यक्तित्वमा परिणत गर्दछ। यस सुविधाको साथ, प्रयोगकर्ताहरूले आफ्ना बिरालाहरूलाई कार्टुन क्यारेक्टर वा कुकुरको रूपमा सनकी एनिमेटेड सेटिङहरूमा कल्पना गर्न सक्छन्। सफ्टवेयरले यसको क्षमताहरूलाई ल्यान्डस्केपहरूमा विस्तार गर्दछ, तिनीहरूलाई मनमोहक, एनिमेटेड संसारहरूमा प्राविधिक जादूको स्पर्शको साथ रूपान्तरण गर्दछ।
Photoleap को AI कार्टुन जेनरेटर को मुख्य विशेषताहरु:
एआई फिल्टरहरू: द्रुत फोटो-देखि-कार्टुन रूपान्तरणहरू।
अनुकूलन शैलीहरू: अद्वितीय प्रम्प्टहरूको साथ कार्टुनहरू निजीकृत गर्नुहोस्।
पालतू कार्टुन: घरपालुवा जनावरहरूलाई एनिमेटेड क्यारेक्टरहरूमा बदल्नुहोस्।
ल्यान्डस्केप एनिमेसन: सहज रूपमा परिदृश्यहरू कार्टुनाइज गर्नुहोस्।
प्रयोगमा सजिलो: रचनात्मक एआई सुविधाहरूको लागि सहज प्लेटफर्म।
फोटोलीप → मा जानुहोस्
4. फोटरको कार्टुन फोटो सम्पादक
छवि: फोटर
फोटरको कार्टुन फोटो सम्पादक एक अभिनव एआई-संचालित उपकरण हो जसले पोर्ट्रेट र ल्यान्डस्केप छविहरूलाई जीवन्त कार्टुनहरूमा रूपान्तरण गर्न उत्कृष्ट हुन्छ। यो उपकरण प्रयोगकर्ताहरूका लागि डिजाइन गरिएको हो जो न्यूनतम प्रयासमा आफ्ना छविहरूमा एक अद्वितीय, एनिमेटेड ट्विस्ट थप्न चाहन्छन्। यो यसको एक-क्लिक रूपान्तरण क्षमताको लागि बाहिर खडा छ, कार्टुनाइजेशनको प्रक्रियालाई आश्चर्यजनक रूपमा सरल र छिटो बनाउँदै।
फोटरको कार्टुन फोटो सम्पादकको बल यसको स्रोतहरूको विस्तृत पुस्तकालयमा निहित छ। प्रयोगकर्ताहरूसँग रोयल्टी-रहित स्टक फोटोहरू, स्टिकरहरू, र ग्राफिक्सहरूको प्रशस्ततामा पहुँच छ। थप रूपमा, उपकरणले व्यावसायिक रूपमा डिजाइन गरिएको टेम्प्लेटहरू प्रदान गर्दछ, सुनिश्चित गर्दै कि प्रयोगकर्ताहरूले उच्च-गुणस्तर, दृश्यात्मक रूपमा आकर्षक छविहरू सजिलैसँग सिर्जना गर्न सक्छन्। एआई उपकरणहरूको एकीकरण, एआई वृद्धि गर्ने उपकरण, उन्नत वस्तु हटाउने, र ट्रेंडी फोटो प्रभावहरू सहित, सम्पादन विकल्पहरूको विस्तृत दायरा प्रदान गरेर प्रयोगकर्ताको अनुभवलाई अझ बढाउँछ।
Fotor को उपकरण को एक स्ट्यान्डआउट विशेषता कार्टुन पालतू फिल्टर हो। यो फिल्टरले विशेष गरी घरपालुवा जनावर प्रेमीहरूलाई पूरा गर्दछ, उनीहरूलाई आफ्नो पाल्तु जनावर फोटोहरूलाई डिज्नी-शैली कार्टुनहरूमा रूपान्तरण गर्न अनुमति दिन्छ। प्रिय पाल्तु जनावरका तस्बिरहरू पुन: कल्पना गर्ने यो एउटा रमाइलो र रचनात्मक तरिका हो, यी मनमोहक सम्झनाहरूमा एक सनकी स्पर्श थप्दै।
फोटरको कार्टुन फोटो सम्पादकको मुख्य विशेषताहरू:
एक-क्लिक कार्टुनाइजेशन: कुनै पनि छविलाई केवल एक क्लिकमा कार्टुनमा रूपान्तरण गर्नुहोस्।
विस्तृत स्रोत पुस्तकालय: रोयल्टी-रहित स्टक फोटोहरू, स्टिकरहरू, र ग्राफिक्सहरूको विशाल संग्रहमा पहुँच गर्नुहोस्।
व्यावसायिक रूपमा डिजाइन गरिएको टेम्प्लेटहरू: पूर्व-डिजाइन टेम्प्लेटहरूको साथ सजिलैसँग व्यावसायिक देखिने छविहरू सिर्जना गर्नुहोस्।
AI-संचालित सम्पादन उपकरणहरू: AI बृद्धि गर्ने उपकरणहरू, फिल्टरहरू, र उन्नत वस्तु हटाउने सुविधाहरू समावेश गर्दछ।
ट्रेंडी फोटो प्रभावहरू: नवीनतम फोटो प्रभाव र प्रवृति संग अद्यावधिक रहनुहोस्।
Fotor मा जानुहोस् →
5. VanceAI Toongineer कार्टुनाइजर
VanceAI Toongineer कार्टुनाइजर, गहिरो सिकाइ प्रविधिद्वारा सञ्चालित, एक गतिशील AI छवि कार्टुनाइजर उपकरण हो जसले छवि प्रशोधनमा एक अद्वितीय स्वभाव ल्याउँछ। यो उपकरण तपाईंको छविहरूमा व्यक्तित्व र रमाइलो थप्नका लागि तिनीहरूलाई कार्टुन-जस्तै दृष्टान्तहरूमा परिणत गर्ने बारे हो। यो तिनीहरूका लागि डिजाइन गरिएको हो जसले आफ्नो फोटोहरूमा रचनात्मकता र सनकीको स्पर्श इन्फ्युज गर्न खोज्छन्।
Toongineer Cartoonizer को कोर यसको AI छवि कार्टुनाइजर सुविधा हो। प्रयोगकर्ता-अनुकूल इन्टरफेसको साथ, प्रयोगकर्ताहरूले सजिलैसँग आफ्ना तस्बिरहरू अपलोड गर्न र उपकरणले तिनीहरूलाई आकर्षक कार्टुनहरूमा रूपान्तरण गर्दा हेर्न सक्छन्। यो प्रक्रिया द्रुत मात्र होइन तर अत्यधिक प्रभावकारी पनि छ, यसले तत्काल छवि कार्टुनाइजेसनको लागि जाने समाधान बनाउँछ।
तर Toongineer कार्टुनाइजर एक कार्टुनाइजर मात्र होइन। यसले छवि प्रशोधन सुविधाहरूको एक सूटको गर्व गर्दछ जुन आवश्यकताहरूको विस्तृत दायरा पूरा गर्दछ। छविको गुणस्तर बढाउनदेखि अपस्केलिंग, डिनोइजिङ, शार्पनिङ र रिस्टोरेसनसम्म, यो उपकरणले यो सबै गर्छ। यसले पोर्ट्रेट रिटचिंग, पृष्ठभूमि हटाउने, र कार्टुन अवतारहरू सिर्जना गर्नमा पनि उत्कृष्टता हासिल गर्दछ, यसलाई व्यक्तिगत र व्यावसायिक दुवै प्रयोगको लागि बहुमुखी विकल्प बनाउँछ।
VanceAI Toongineer कार्टुनाइजरका मुख्य विशेषताहरू:
एआई छवि कार्टुनाइजर: डीप लर्निङ प्रविधिको साथ सहजै तस्बिरहरूलाई कार्टुनमा बदल्नुहोस्।
विविध छवि प्रशोधन: छवि वृद्धि, अपस्केलिंग, डिनोइजिङ, शार्पनिङ र रिस्टोरेशन जस्ता सुविधाहरू प्रदान गर्दछ।
पोर्ट्रेट रिटचिङ: विशेष सम्पादन उपकरणहरूसँग पोर्ट्रेटहरू बढाउँछ।
पृष्ठभूमि हटाउने: क्लिनर, अधिक केन्द्रित लुकको लागि छविहरूबाट सजिलै पृष्ठभूमिहरू हटाउँछ।
कार्टुन अवतारहरू: तपाईंको फोटोहरूबाट अद्वितीय कार्टुन अवतारहरू सिर्जना गर्नुहोस्।
VanceAI → मा जानुहोस्
6. कार्टुनाइजरको फोटो
Pho.to ले AI-संचालित कार्टुनाइजर उपकरण प्रदान गर्दछ, तिनीहरूको अनलाइन फोटो सम्पादन उपकरणहरूको सुइटमा एउटा रत्न। यो उपकरण सामान्य चित्रहरूलाई रमाइलो कार्टुन छविहरूमा रूपान्तरण गर्ने बारे हो। यो व्यक्तिगत रमाइलो वा रचनात्मक परियोजनाहरूको लागि, आफ्नो फोटोहरूमा एक चंचल र कलात्मक ट्विस्ट थप्न चाहनेहरूका लागि उपयुक्त छ।
Pho.to कार्टुनाइजरको विशेषता यसको प्रयोगकर्ता-अनुकूल डिजाइन हो। यसले कार्टुनाइजेशन प्रक्रियालाई सरल बनाउँछ, प्रयोगकर्ताहरूलाई केही सजिलो चरणहरूमा आफ्ना तस्बिरहरूलाई कार्टुनमा बदल्न सक्षम बनाउँछ। यो दृष्टिकोणले यसलाई प्राविधिक ज्ञान भएका प्रयोगकर्ताहरू र फोटो सम्पादनमा नयाँ भएका दुवैका लागि आकर्षक विकल्प बनाउँछ। रूपान्तरण प्रक्रिया प्रयोगकर्ता-मैत्री मात्र होइन द्रुत पनि छ, प्रयोगकर्ताहरूले कुनै पनि अनावश्यक ढिलाइ बिना तिनीहरूका कार्टुनाइज्ड तस्विरहरूको मजा लिन सक्छन् भन्ने सुनिश्चित गर्दै।
Pho.to कार्टुनाइजरका मुख्य विशेषताहरू:
एआई-संचालित रूपान्तरण: उन्नत AI प्रविधिको साथ सहजै कार्टुनहरूमा पोर्ट्रेटहरू बदल्नुहोस्।
प्रयोगकर्ता-अनुकूल प्रक्रिया: तस्बिरहरूलाई कार्टुनमा रूपान्तरण गर्नका लागि सरल र सीधा चरणहरू।
द्रुत रूपान्तरण: तत्काल कार्टुनाइजेशन अनुभवको लागि द्रुत प्रशोधनको आनन्द लिनुहोस्।
गोपनीयता आश्वासन: अपलोड गरिएका तस्बिरहरू प्रयोगकर्ताको गोपनीयता सुरक्षित गर्न २४ घन्टापछि मेटाइन्छ।
नि: शुल्क अनलाइन पहुँच: अनौपचारिक र बारम्बार प्रयोगकर्ताहरूको लागि पहुँचयोग्य बनाउँदै, नि:शुल्क अनलाइन फोटोहरू कार्टुनाइज गर्नुहोस्।
Visit Photo.to Cartoonizer →
7. BeFunky कार्टुनाइजर
छवि: BeFunky
BeFunky Cartoonizer, एक AI-संचालित उपकरणले कुनै पनि तस्बिरलाई आश्चर्यजनक कार्टुनमा रूपान्तरण गर्न सहज तरिका प्रदान गर्दछ। यो उपकरण आफ्ना छविहरूमा कलात्मक र चंचल स्पर्श थप्न चाहने प्रयोगकर्ताहरूको लागि उपयुक्त छ। यो यसको सरलता र प्रभावकारिताको लागि बाहिर खडा छ, कार्टुनाइजेसनलाई सबैका लागि पहुँचयोग्य विकल्प बनाउँदै, तिनीहरूको सम्पादन कौशलहरू बिना।
BeFunky's Cartoonizer को सार यसको विस्तृत सम्पादक उपकरणमा निहित छ, जसले सम्पादन विकल्पहरूको प्रशस्तता प्रदान गर्दछ। केवल कार्टुनाइजिङ भन्दा बाहिर, प्रयोगकर्ताहरूले आफ्ना छविहरू बढाउन विभिन्न अन्य सुविधाहरू अन्वेषण गर्न सक्छन्। तस्बिरलाई कार्टुनमा रूपान्तरण गर्ने प्रक्रिया सीधा छ - छवि अपलोड गर्नुहोस्, कार्टुनाइजर विकल्प चयन गर्नुहोस्, र उपकरणले यसको जादू काम गरिरहेको रूपमा हेर्नुहोस्। रूपान्तरण मात्र प्रभावकारी छैन तर सेकेन्डमा उच्च-गुणस्तर परिणामहरू पनि प्रदान गर्दछ।
प्रयोगकर्ता अनुभवमा ध्यान केन्द्रित गरी डिजाइन गरिएको, BeFunky's Cartoonizer दुवै दृश्यात्मक रूपमा आकर्षक र प्रयोग गर्न रमाइलो छ। यसको सहज इन्टरफेसले सुनिश्चित गर्दछ कि प्रयोगकर्ताहरूले सजिलैसँग सम्पादन विकल्पहरू मार्फत नेभिगेट गर्न सक्छन्, फोटो रूपान्तरण प्रक्रियालाई सजिलो अनुभव बनाउँदै।
BeFunky कार्टुनाइजरका मुख्य विशेषताहरू:
एआई-संचालित कार्टुनाइजेशन: उन्नत AI प्रविधिको साथ सहजै तस्बिरहरूलाई कार्टुनमा परिणत गर्नुहोस्।
विस्तृत सम्पादक उपकरण: छविहरू थप विस्तार गर्न सम्पादन विकल्पहरूको विस्तृत दायरा।
द्रुत प्रशोधन: कार्टुनहरूमा छविहरूको द्रुत रूपान्तरण।
भिजुअल आकर्षक इन्टरफेस: रमाइलो र सजिलो प्रयोगको लागि डिजाइन गरिएको, समग्र प्रयोगकर्ता अनुभव बृद्धि गर्दै।
नि: शुल्क संस्करण उपलब्धता: नि:शुल्क आधारभूत सुविधाहरू पहुँच गर्नुहोस्, अनौपचारिक प्रयोगकर्ताहरूको लागि उपयुक्त।
BeFunky → मा जानुहोस्
8. ToonMe
छवि: ToonMe
ToonMe एक अत्यधिक लोकप्रिय AI-संचालित एप हो जसले तस्बिरहरूलाई कार्टुन-शैलीका आकर्षक छविहरूमा रूपान्तरण गर्नमा विशेषज्ञता दिन्छ। प्रयोगकर्ता-अपलोड गरिएका सेल्फीहरू वा तस्बिरहरूबाट अद्वितीय, हातले कोरिएका गुणस्तरीय चित्रहरू उत्पन्न गर्ने क्षमताको लागि यसले महत्त्वपूर्ण कर्षण प्राप्त गरेको छ। ToonMe यसको विशेष एआई एल्गोरिथ्मको लागि बाहिर खडा छ, जुन एक विशिष्ट कलात्मक स्पर्शको साथ व्यक्तिगतकृत कार्टुन प्रस्तुतिहरू सिर्जना गर्न माहिर छ।
एपको शैली र प्रभावहरूको विविधता यसको सबैभन्दा आकर्षक सुविधाहरू मध्ये एक हो। यी विकल्पहरूले प्रयोगकर्ताहरूलाई उनीहरूको कार्टुन छविहरू प्रयोग गर्न र निजीकृत गर्न अनुमति दिन्छ, उनीहरूलाई उनीहरूको रचनात्मकतालाई धेरै तरिकामा अभिव्यक्त गर्ने स्वतन्त्रता दिन्छ। चाहे यो रमाइलो प्रोफाइल तस्वीर वा कलात्मक अन्वेषणको लागि होस्, ToonMe ले प्रत्येक छविलाई विशेष बनाउन उपकरणहरू प्रदान गर्दछ।
ToonMe को लोकप्रियता #ToonMe च्यालेन्ज जस्ता सामाजिक सञ्जाल प्रचलनहरूले थप बढाएको छ। यस प्रवृतिले एपलाई पहुँचयोग्य र प्रयोगकर्ताहरूको विस्तृत दायराका लागि आकर्षक बनाएको छ, विशेष गरी जोसँग परम्परागत रेखाचित्र सीपहरू छैनन् तर आफूलाई कार्टुन अवतारमा हेर्न चाहन्छन्।
ToonMe को मुख्य विशेषताहरु:
एआई-संचालित एल्गोरिथ्म: तस्बिरहरूबाट तुरुन्तै हातले कोरेको गुणस्तर चित्रहरू उत्पन्न गर्दछ।
शैली र प्रभाव को विविधता: निजीकृत कार्टुन सिर्जनाको लागि विकल्पहरूको एक विस्तृत श्रृंखला।
सामाजिक मिडिया एकीकरण: #ToonMe चुनौती जस्ता प्रचलनहरू मार्फत लोकप्रिय।
गैर-कलाकारहरूको लागि पहुँचयोग्य: रेखाचित्र कौशल बिना प्रयोगकर्ताहरूको लागि कार्टुनाइजेसन सजिलो बनाउँछ।
प्लेटफर्म उपलब्धता: एप स्टोर र गुगल प्ले सहित विभिन्न प्लेटफर्महरूमा डाउनलोड गर्न सकिन्छ।
ToonMe → मा जानुहोस्
9. Picsart कार्टुनाइजर
छवि: Picsart
Picsart ले एक अभिनव एआई कार्टुनाइजर प्रदान गर्दछ जसले फोटोहरूलाई कार्टुनमा रूपान्तरण गर्ने प्रक्रियालाई सुव्यवस्थित गर्दछ। यो उपकरण छिट्टै र सहज रूपमा आफ्ना तस्बिरहरूलाई रमाइलो, एनिमेटेड ट्विस्ट दिन खोज्नेहरूका लागि उपयुक्त छ। AI-सहयोगित कार्टुन फिल्टरहरूको फराकिलो दायराको लाभ उठाउँदै, Picsart ले प्रयोगकर्ताहरूलाई तत्काल कार्टुनाइजेसनको लागि तिनीहरूको छविहरूमा यी प्रभावहरू सजिलै लागू गर्न सक्षम बनाउँछ।
Picsart कार्टुनाइजरको सञ्चालन सीधा र प्रयोगकर्ता-अनुकूल छ। प्रयोगकर्ताहरूले केवल आफ्नो छवि Picsart सम्पादकमा अपलोड गर्छन्, आफ्नो मनपर्ने कार्टुन फिल्टर चयन गर्नुहोस्, र केही क्लिकहरूमा, तिनीहरूले आफ्नो नयाँ कार्टुन गरिएको फोटो बचत गर्न र साझेदारी गर्न सक्छन्। यो सरलता र प्रयोगको सहजताले Picsart लाई अनौपचारिक प्रयोगकर्ताहरू र रचनात्मक पेशेवरहरू दुवैका लागि उत्कृष्ट विकल्प बनाउँछ।
Picsart कार्टुनाइजरका मुख्य विशेषताहरू:
AI-सहयोगित कार्टुन फिल्टरहरू: तस्बिरहरूलाई कार्टुनमा तुरुन्तै रूपान्तरण गर्न फिल्टरहरूको विस्तृत विविधता।
सरल र सजिलो प्रक्रिया: अपलोड गर्नुहोस्, फिल्टर लागू गर्नुहोस्, र बचत गर्नुहोस् - कार्टुनाइजेशनको लागि एक सीधा दृष्टिकोण।
एआई-संचालित पृष्ठभूमि रिमूभर: सजिलै हटाउनुहोस् र फोटो पृष्ठभूमि बदल्नुहोस्।
बल्क सम्पादन: एकै पटक धेरै छविहरू सजिलै सम्पादन गर्नुहोस्।
विस्तृत स्रोत पुस्तकालय: रोयल्टी-रहित स्टक फोटोहरू, स्टिकरहरू, र ग्राफिक्सहरूको विशाल संग्रहमा पहुँच गर्नुहोस्।
Picsart → मा जानुहोस्
10। Toonify
छवि: Toonify
Toonify ले जेनेरेटिभ एडभर्सरियल नेटवर्क्स (GANs), एक अत्याधुनिक AI टेक्नोलोजी प्रयोग गरेर कार्टुनाइजेशनको लागि एक अद्वितीय दृष्टिकोण प्रदान गर्दछ। यो उपकरणले AI र कलाको प्रतिच्छेदनबाट मोहित भएकाहरूलाई अपील गर्दछ, फोटोहरूलाई कार्टुन संस्करणहरूमा रूपान्तरण गर्न सरल तर प्रभावकारी तरिका प्रदान गर्दछ। Toonify यसको उन्नत AI एल्गोरिदमको प्रयोगको लागि बाहिर खडा छ, जसले यसलाई प्राविधिक उत्साहीहरू र रचनात्मक व्यक्तिहरूका लागि उत्कृष्ट विकल्प बनाउँछ।
Toonify को अनलाइन उपकरणको साथ प्रयोगकर्ता अनुभव सीधा र झन्झट मुक्त छ। छवि बटनमा क्लिक गरेर र फोटो अपलोड गरेर, प्रयोगकर्ताहरूले सजिलैसँग आफ्नो छविहरू कार्टुनाइज गर्न सक्छन्। उपकरणले सम्पूर्ण प्रक्रियाको ख्याल राख्छ, यसलाई जटिल सम्पादन सीपहरूको आवश्यकता बिना छिटो परिणामहरू खोज्नेहरूको लागि द्रुत र सुविधाजनक विकल्प बनाउँछ।
Toonify API का मुख्य विशेषताहरू:
जेनेरेटिभ एडभर्सरियल नेटवर्क (GANs): कार्टुनाइजेसनको लागि उन्नत AI एल्गोरिदमहरू प्रयोग गर्दछ।
साधारण प्रयोगकर्ता इन्टरफेस: तत्काल फोटो कार्टुनाइजेसनको लागि प्रयोग गर्न सजिलो अनलाइन उपकरण।
द्रुत परिणामहरू: तपाईंका तस्बिरहरूको कार्टुनाइज संस्करणहरू हेर्नको लागि द्रुत तरिका प्रदान गर्दछ।
शैक्षिक दस्तावेज: प्रविधि र यसको अनुप्रयोगहरूमा गहिरो जानकारी प्रदान गर्दछ।
सबै प्रयोगकर्ताहरूको लागि पहुँचयोग्य: प्राविधिक र गैर-प्राविधिक दर्शकहरूलाई अपील गर्दै, प्रयोगको सजिलोको लागि डिजाइन गरिएको।
Toonify मा जानुहोस् →
कार्टुनाइजर उपकरणहरूको साथ एआई रचनात्मकता अँगाले
AI-संचालित कार्टुनाइजर उपकरणहरूको दायराले डिजिटल कला र छवि प्रशोधनलाई रूपान्तरण गर्दै, प्रविधि र रचनात्मकताको फ्यूजन प्रदर्शन गर्दछ। हामीले अन्वेषण गरेका प्रत्येक उपकरणले Vidnoz AI को बहुमुखी भिडियो निर्माणदेखि Colorcinch को व्यापक तस्बिर सम्पादन सम्म अद्वितीय सुविधाहरू प्रदान गर्दछ। यी उपकरणहरूले प्रयोगकर्ता-अनुकूल इन्टरफेसहरू र उन्नत AI एल्गोरिदमहरूका साथ कार्टुनाइजेशनको कलालाई प्रजातान्त्रिक बनाउँदछ, यसलाई सबै सीप स्तरहरूमा पहुँचयोग्य बनाउँदछ।
चाहे व्यावसायिक डिजाइन, मार्केटिङ वा व्यक्तिगत अन्वेषणको लागि होस्, यी कार्टुनाइजरहरूले प्रयोगकर्ताहरूलाई सहजै तस्बिरहरूलाई आकर्षक, कार्टुनाइज्ड कलामा रूपान्तरण गर्न सक्षम बनाउँछन्। यी उपकरणहरूमा AI प्रविधिको मिश्रणले रचनात्मक प्रक्रियालाई सरल बनाउँछ र कलात्मक अभिव्यक्ति र नवीनताका लागि नयाँ सम्भावनाहरू खोल्छ। AI विकसित हुँदै जाँदा, डिजिटल रचनात्मकतामा यसको प्रभाव गहिरो छ, पहुँचयोग्य र विविध डिजिटल कलात्मकताको नयाँ युगको घोषणा गर्दै।
","24 सक्छ, 2024"
https://techpana.com/2023/142976/nitc-gidc-government-data-centre-techpana,डिजिटल नेपालको उल्टो यात्राः सूचना प्रविधि केन्द्र खारेज गरी डेटा सेन्टर निरीह विभागको जिम्मा,"काठमाडौं । सरकारले आर्थिक वर्ष २०८०-८१ को बजेटमार्फत राष्ट्रिय सूचना प्रविधि केन्द्र (एनआईटीसी) खारेज गर्ने निर्णय गरेको छ । खारेजीसँगै सञ्चार तथा सूचना प्रविधि मन्त्रालयले एनआईटीसी अन्तर्गत सञ्चालनमा रहेका काम सूचना प्रविधि विभागमा सार्ने प्रक्रिया थालेको छ ।
यसका लागि मन्त्रालयले एक समिति गठन गरी एनआईटीसीकाे सम्पत्ति र कार्यजिम्मेवारी विभागमा ल्याउन छलफल गरिरहेको छ ।
राष्ट्रिय सूचना प्रविधि केन्द्र विकास समिति गठन आदेश, २०५८ अन्तर्गत स्थापना भएको यो केन्द्रले सरकारको एकीकृत डेटा सेन्टर सञ्चालन गर्ने, सरकारी सर्भर होस्ट गर्ने, सरकारी कार्यालयका लागि वेबसाइटको डोमेन उपलब्ध गराउने, ईमेल सेवा प्रदान गर्ने, सरकारी नेटवर्क व्यवस्थापन, नागरिक एप सञ्चालन, सूचना प्रविधि सम्बन्धी तालिम  लगायतका जिम्मेवारी लिएको छ ।
तर बजेट भाषणमार्फत केन्द्र खारेजी गर्ने निर्णय भएसँगै यसले प्रविधि क्षेत्रमा नयाँ तरङ्ग ल्याएको छ । एनआईटीसी खारेज हुँदैछ भनेर त्यहीँकै नेतृत्व तहका कर्मचारीलाई समेत जानकारी थिएन ।
“यो अकस्मात आयो । कहाँबाट आयो, किन आयो भन्ने कुराको अहिलेसम्म हामीलाई जानकारी छैन,” केन्द्रका कार्यकारी निर्देशक प्रदीप शर्मा पौडेल भन्छन्, “एकातिर डिजिटल नेपाल र ई-गभर्नेन्सको कुरा गर्ने, अर्कोतिर यी सेवाको सञ्चालन र कार्यान्वयन गर्ने संस्था नै विघटन गर्ने काम भयो ।”
बिना सुझबुझ हचुवाको भरमा कार्यान्वयनकारी निकाय खारेज गर्दा यसले जटिलता ल्याउने उनकाे तर्क छ । “संस्था बिगार्न समय लाग्दैन । संस्था बनाउन, सञ्चालनमा ल्याउन, सबै कम्पोनेन्ट पूरा गर्न धेरै दुःख गर्नुपर्छ,” उनले भने ।
डिजिटल पारिस्थितिक प्रणाली (इकोसिस्टम) तयार पार्न मुख्य भूमिका खेलेको एनआईटीसी खारेज गरेर मन्त्रालयको विभागमा खुम्च्याउँदा राज्यका उद्देश्य पूरा नहुने उनको भनाई छ ।
“विकास समिति खारेज गरेर विभागमा लाने निर्णय अनपेक्षित छ । हामीले त संस्था सुधार्ने कुरा गरेका थियौं । मन्त्रीज्यू, मन्त्रालयका अधिकारीहरूको राय पनि संगठन सुदृढीकरण गर्नेतर्फ नै थियाे । तर बिना तयारी कार्यान्वयनकारी निकायमाथि यस्ताे निर्णय लिँदा राज्यकाे डिजिटल इकाेसिस्टममै असर पर्छ,” पाैडेल भन्छन् ।
नीति, नियमनको काम गर्ने सूचना प्रविधि विभागलाई ‘अपरेटर’को पनि भूमिका दिँदा सकारात्मक परिणाम नआउने उनको तर्क छ । आईसीटी विज्ञ मनोहरकुमार भट्टराई पनि पर्याप्त गृहकार्य नगरी एनआईटीसी खारेज गरिएको धारणा राख्छन् ।
“क्लाउड व्यवस्थापन, डेटा सेन्टर सञ्चालन, सरकारी डोमेन तथा ईमेल होस्ट लगायतका ‘क्रिटिकल’ कामहरू एनआईटीसीले गर्दै आएको थियो । तर यो संस्था किन खारेज गरियो भनेर सरकारले जस्टिफिकेसन दिएको छ जस्तो लाग्दैन,” उनी भन्छन् ।
एनआईटीसीले गरेका कामहरू पनि सन्तोषजनक थिएनन् भनेर आफूले गुनासो सुन्ने गरेको उनले बताए ।
“डिजिटल नेपालको कुरा गरिरहँदा यससम्बन्धी चुनौती बढिरहेका छन् । अर्कोतर्फ अस्तित्वमा रहेका संरचनाहरूलाई कसरी सक्षम बनाउने भनेर निर्णय लिनुपर्थ्यो,” उनी भन्छन्, “यसमा पर्याप्त गृहकार्य नभएकाे जस्ताे लाग्याे ।”
विघटित सूचना प्रविधि उच्चस्तरीय आयोगका तत्कालीन उपाध्यक्षसमेत रहेका भट्टराई यस्ता ‘स्वार्थप्रेरित निर्णय’ले सूचना प्रविधिको विकासमा सहजीकरणभन्दा अवरोध निम्त्याउने गरेको अनुभव सुनाउँछन् ।
“डिजिटल पूर्वाधार व्यवस्थापन, साइबर सुरक्षाजस्ता क्षेत्रमा चुनाैतीहरू दिन-प्रतिदिन बढिरहेका छन्, घटेका छैनन्,” उनी भन्छन्, “यस्ताे अवस्थामा भएका संस्था र संरचनालाई व्यवस्थित र सक्षम बनाउनुकाे सट्टा खारेज गर्नु चिन्ताजनक हाे ।”
खारेजीले थप अन्याैलता !
नयाँ आर्थिक वर्षको बजेटमार्फत् अधिकांश विकास समितिहरूमा बजेट कटौती गरेको सरकारले राष्ट्रिय सूचना प्रविधि केन्द्रलाई भने खारेज नै गरिदियाे । सूचना प्रविधि विभागलाई बलियो बनाउने गरी सञ्चार मन्त्रालयले एनआईटीसी खारेजीको प्रस्ताव गरेको थियो ।
विज्ञान तथा प्रविधि मन्त्रालय मातहत राष्ट्रिय सूचना प्रविधि केन्द्र सञ्चालन रहेकै बखत सरकारको एकीकृत डेटा सेन्टर (जीआईडीसी) सूचना प्रविधि विभागमा सार्ने तयारी भएको थियो ।
यसका लागि मन्त्रालयले निर्णय स्वीकृत गराएपनि विभाग पूर्ण रूपमा तयार नहुँदा डेटा सेन्टर एनआईटीसीकै जिम्मामा छाडियो । सूचना प्रविधि सम्बन्धी निकायहरू हेर्ने गरी सञ्चार तथा सूचना प्रविधि मन्त्रालय गठन भएपछि पनि विभाग र एनआईटीसीको कार्यक्षेत्र फरक-फरक नै रह्यो ।
तर  सरकारकाे पछिल्लो बजेटले एनआईटीसी खारेज गर्दै उसले सञ्चालन गरेका काम विभाग मातहत सार्ने निर्णय गर्‍यो ।
सरकारी निकायहरूबीच ‘डुप्लिकेसन’ राेक्ने नियतले एनआईटीसी खारेज गर्ने घाेषणा भएसँगै साउन १ देखि उसले सञ्चालन र व्यवस्थापन गरिरहेकाे डेटा सेन्टर, डिजास्टर रिकभरी सेन्टरसहित सबै कामहरू विभागको स्वामित्वमा सर्ने भएका छन् ।
साउनदेखि  एनआईटीसीकाे बजेट पनि विभागमै आउने भएकाले यो बीचमा छुट्टै संरचना बनाई डेटा सेन्टर र अन्य सेवा पूर्ववत् रूपमा सञ्चालन गरेर देखाउनुपर्ने चुनाैती विभागलाई छ ।
एनआईटीसीका पूर्व कार्यकारी निर्देशक एवं त्रिभुवन विश्वविद्यालयका प्राडा सुवर्ण शाक्य विकास समितिहरूमध्ये संवेदनशील र अत्यावश्यक निकायका रूपमा हेरिएको एनआईटीसी खारेजी गर्दा सरकारले सोचविचार नगरेको धारणा राख्छन् ।
“यस खालका संस्थाहरू खारेज गर्न नहुने हो । बाहिरबाट विज्ञ, जनशक्ति राख्नुपर्‍यो भने त उपाय नै भएन । अब त्यो बाटो बन्द हुने भो । अहिलेकाे निजामती संयन्त्र काम गर्न सक्षम नहुँदासम्म संस्था खारेज गर्नु उचित हाेइन,” उनी भन्छन् ।
विभागलाई डेटा सेन्टर सहितका जिम्मेवारीहरू दिनुअघि सरकारले उपयुक्त योजना र नीति बनाउन नसकेको उनको विश्लेषण छ ।
“डेटा सुरक्षा र व्यवस्थापन गर्ने नीति नै बनेको छैन । विभागले जीआईडीसी कसरी चलाउँछ भन्ने मोडल स्पष्ट छैन । अहिलेसम्म विकास समितिले बाहिरबाट विज्ञ र जनशक्ति ल्याएर धानेको थियो । विभागमा जाने बित्तिकै दरबन्दी सिर्जना गर्नुपर्‍यो । लोकसेवा आयोगको परीक्षामार्फत कर्मचारी भर्ना गर्नुपर्‍यो । यसबारे सरकारले पहिले खाका बनाएर निर्णय लिए जस्तो लाग्दैन,” उनी भन्छन् ।
संरचना र सञ्चालन प्रक्रिया नै स्पष्ट नपारिएकाले एनआईटीसी खारेजीकाे निर्णय हतारमा भएकाे उनकाे विश्लेषण छ ।
“एनआईटीसीले  गर्दै आएका कामलाई सूचना प्रविधि विभागले विकास समिति मोडलकै रूपमा निरन्तरता दिन पनि सक्छ । तर यसका लागि पहिला बिजनेस मोडल स्पष्ट हुनुपर्‍यो । अन्य सरकारी कार्यालयजस्तो दिउँसो मात्र अफिस आएर काम गर्ने भन्ने यसमा हुँदैन । अर्को कुरा निजामती भित्रको प्राविधिक जनशक्ति अपुग छ । करारमा नभई स्थायी जनशक्ति भर्ना गर्ने व्यवस्था हुनुपर्‍यो । सरकारका सबै डेटा त्यहाँ भण्डारण हुने भएकाले त्यसमा खटिने कर्मचारी स्थायी हुँदा सहज र सुरक्षित हुन्छ ,” उनी भन्छन् ।
विभागको क्षमतामाथि नै प्रश्न चिन्ह
यता एनआईटीसीका कामको स्वामित्व लिन लागेको सूचना प्रविधि विभाग आफैंले प्रभावकारी नतिजा दिन सकिेको छैन । सीमित बजेट र जनशक्तिमा खुम्चिएको विभागले थप जिम्मेवारी कसरी लिन सक्छ भन्नेमा आशंका छ ।
विभागले दिइरहेका एकीकृत कार्यालय व्यवस्थापन प्रणाली, सरकारी क्लाउड (जी क्लाउड), ई-हाजिरी प्रणाली, केन्द्रीकृत एसएमएस गेटवे, गभर्मेन्ट इन्टरप्राइज आर्किटेक्ट (जीईए), सुरक्षा अडिटजस्ता सेवालाई लिएर सरकारी क्लाइन्ट नै असन्तुष्ट छन् ।
विभाग नै अप्ठ्याराेमा रहेकाे बेला एनआईटीसीले गरिरहेका सबै काम सूचना प्रविधि विभाग मातहत आउने निर्णय कसैले अपेक्षा गरेका थिएनन् । मन्त्रालयले पनि सार्वजनिक रूपमा यसबारे परामर्श लिएकाे थिएन ।
एनआईटीसी खारेजले आफूलाई सूचना प्रविधि उच्चस्तरीय आयोग विघटनको घटना स्मरण गराएको आईसीटीविज्ञ मनाेहरकुमार भट्टराई सुनाउँछन् । डा. बाबुराम भट्टराई नेतृत्वको सरकारले ०६९ सालमा उक्त उच्चस्तरीय आयोग विघटन गरेको थियो ।
“सरकारले सूचना प्रविधिका लागि छुट्टै विभाग बनाउने आधार देखाई आयोग विघटन गरेपनि त्यो कदम गलत थियो भनेर पुष्टि भइसकेको छ,” आयोगका तत्कालीन उपाध्यक्ष भट्टराई भन्छन्, “आयोगले जुन स्तरमा काम गर्नसक्ने अवस्था थियो, त्यो मन्त्रालयकाे एउटा विभागले गर्न सक्दैन । प्रधानमन्त्री संयोजक रहने आयोग त्यस्तो निकाय थियो, जहाँ विभिन्न मन्त्रालयका सचिवहरू र विषयविज्ञहरू हुनुहुन्थ्यो, कमिटिमा काम गर्न पनि सजिलो थियाे । राष्ट्रिय स्तरमा नतिजा दिन सकिन्थ्याे । अहिले डिजिटल नेपालको नारा लगाइरहँदा त्यस्तो निकायको आवश्यकता झनै टड्कारो देखिएको छ ।”
यता विकास समितिका रुपमा स्थापना भएको एनआईटीसीको संरचना पनि फरक रहेको उनकाे बुझाइ छ ।
“विकास समितिका रुपमा एनआईटीसीको संरचना तयार पारिएकाले त्यहाँकाे रिक्रुटमेन्ट (कर्मचारी भर्ना) प्रक्रिया आकर्षित नै थियो । किनकि त्यो पूरै सरकारी पनि थिएन । प्राविधिक नपाउने अवस्थामा राम्राे विकल्प थियो । निर्णय प्रक्रिया पनि छिटो हुन्थ्यो,” उनी अगाडि भन्छन्, “डेटा सेन्टर, क्लाउड तथा पूर्वाधार व्यवस्थापनको काममा अझ सबल बनाएर यसलाई थप व्यावसायिक बनाउनतर्फ लागेको भए राम्रो हुन्थ्यो ।”
एनआईटीसीले सञ्चालन गरिरहेका काम सूचना प्रविधि विभागलाई सुम्पिँदा विभाग हरेक किसिमले सक्षम हुनुपर्ने उनकाे मत छ ।
“विभागमा त्यस्ताे के परिवर्तन गरिएकाे छ, जसले एकीकृत डेटा सेन्टरसहित एनआईटीसीले गरिरहेका कामहरू ढुक्कले गर्न सकाेस् ! तर त्यस्ताे केही पनि देखिएकाे छैन । यसकारण वैकल्पिक, भरपर्दाे उपाय नदिइकन सरकारले हतारमा निर्णय गरेकाे जस्ताे लाग्छ ।”
एनआईटीसीका कार्यकारी निर्देशक पाैडेल सूचना प्रविधि विभागसँग नीति, नियम ल्याउने जिम्मेवारी रहेपनि कार्यान्वयन गर्न छुट्टै शक्तिशाली निकाय चाहिने भएकाले खारेजी निर्णय उपयुक्त नभएकाे तर्क गर्छन् ।
“विकास समितिजस्तो छिटो र छरितो रूपमा चलिरहेको संस्थालाई झन् बलियो बनाउने हो, पूर्वधार थप्नुपर्ने हो, त्यहाँका कर्मचारीलाई उत्साहित भएर काम गर्ने वातावरण बनाउने हो,” उनी भन्छन्, “संस्थाभित्र समस्या हुन्छन्, तर त्यस्ता समस्यालाई कसरी सुधार्ने हो, त्यसतर्फ लाग्नुपर्छ । सूचना प्रविधिका लागि यस्ता संस्था ‘खम्बा’ हुन् । यस्ता खम्बालाई मर्ज, खारेज गर्नुभन्दा कार्यक्षेत्र छुट्ट्याउने र समाधानका उपायहरू अपनाउनुपर्ने हो ।”
नियामक र कार्यान्वयन निकायबीचको ग्याप !
एनआईटीसीलाई नेपाल सरकारका सूचना प्रविधिसम्बन्धी परियोजना लागू गर्ने निकायका रूपमा स्थापना गरिएको थियो । तर पछिल्लो समय यसको कार्यशैलीमाथि सरकारी अधिकारी नै सन्तुष्ट थिएनन् ।
मुख्यतः सरकारी वेबसाइटलाई लक्षित गरी पटक-पटक डेटा सेन्टरमाथि नै साइबर आक्रमण हुँदा एनआईटीसीको संयन्त्र निरिह बन्यो । त्याेसँगै एनआईटीसीले खरिद गरेका प्रविधि र उपकरणहरूकाे उचित सदुपयाेग हुन नसकेकाे टिकाटिप्पणी समेत भइरहेकै छन् ।
तर एनआईटीसीका कार्यकारी निर्देशक पाैडेल भने सीमित स्राेत, संसाधन र नियमनका बावजुद राम्राे सेवा दिइरहेकाे दाबी गर्छन् ।
“नीति नियम निर्माण र यसकाे नियमनमा समस्या देखिएको हाे । एनआईटीसी त नितान्त कार्यान्वयन गर्ने निकाय हो । नियमन पक्ष कमजाेर भइदिँदा काम गर्न अप्ठ्याराे हुन्छ,” उनी भन्छन् ।
मन्त्रालय र विभागले आवश्यक नीति नियम बनाउने र त्यसको कार्यान्वयन एनआईटीसीजस्ता निकायले गर्नुपर्ने उनको राय छ । नियामक र कार्यान्वयन गर्ने निकाय फरक-फरक हुँदा मात्र पारिस्थितिक प्रणाली बन्ने र सकारात्मक परिणाम निस्किने उनकाे बुझाइ छ ।
“भोलि राज्यले सूचना प्रविधिसम्बन्धी कुनै प्रोजेक्ट वा आयोजना ल्यायो भने त्यसलाई कार्यान्वयन गर्ने निकाय कुन हुन्छ त ? कुनै हुँदैन नि !,” पाैडेल भन्छन्, “आजका दिनमा दूरदराजसम्म एनआईटीसीले सूचना प्रविधि सम्बन्धी सेवा दिने, तालिम दिने, राज्यका अनलाइन प्रणाली होस्ट गर्ने लगायतका काम गरिरहेकाे छ । प्राविधिक निकायका रुपमा चौबीसै घण्टा/सातै दिन काम गरिरहेकाे छ । यस्ताे निकायलाई थप सबल र स्वतन्त्र बनाउनुपर्नेमा निमिट्यान्न पार्ने काम भयाे । यस्ता कार्यले हाम्रो डिजिटल युगको यात्रालाई अवरोध पुर्‍याउँछ ।”
चुस्त सेवा दिनुकाे सट्टा सरकार नै ढिलो र झन्झटिलो प्रक्रियातर्फ गएको चर्चा गर्दै उनी यसबाट आपतकालीन अवस्थामा सेवा प्रवाह गर्न निकै गाह्रो हुने भनाइ राख्छन् ।
यता नेपाल इन्टरनेट एक्सचेन्जका अध्यक्ष एवं डेटा सेन्टर कम्पनी एक्सेस वर्ल्ड प्रालिका प्रबन्ध निर्देशक किशोर पन्थ एनआईटीसी खारेजी प्रकरणलाई सरकारको प्राथमिकतासँग तुलना गरेर हेर्छन् ।
“सरकारले सूचना प्रविधिको विकास गर्नुपर्छ, यसले हाम्रो देशको विकास हुन्छ भन्ने कुरामा कहिल्यै पनि ध्यान दिएन । त्यसैको नतिजा हो, एनआईसीटीको खारेजी,” उनले भने, “छोराछोरीले घरको सिसा फोडिदिँदा तपाईंले घर नै भत्काइदिनुहुन्छ त ? भत्काउनु हुन्न नि ! संस्था खोल्ने, तर काम गर्न सकेन भन्दै लहडको भरमा बन्द गर्ने प्रवृत्ति अन्त्य हुनुपर्छ ।”
सूचना प्रविधि उच्च स्तरीय आयोगपछि एनआईटीसी खारेज गर्ने सरकारको निर्णय त्रुटिपूर्ण रहेको उनको धारणा छ ।
उनी अगाडि भन्छन्, “तत्कालीन विज्ञान तथा प्रविधिमन्त्री कल्पना धमलाले सूचना प्रविधि उच्चस्तरीय आयोग खारेज गरेर सबैभन्दा ठूलो गल्ती गर्नुभयो । त्यसले नेपालकाे सूचना प्रविधि विकासमा धेरै ठूलो धक्का दियो । मलाई थाहा छैन, उहाँले किन त्यसो गर्नुभयाे । यो राजाले बनाएको, राजाले नियुक्ति दिएको मान्छे’ भनेर खारेज गरिदिनु भयो होला । अहिले आएर मन्त्री शर्माले एनआईटीसी खारेज गर्ने अर्को ठूलो गल्ती गर्नुभयो ,”
एनआईटीसीको सञ्चालन चित्त नबुझे यसलाई सबल बनाउन सकिने भन्दै संस्था नै खारेज गर्नेसम्मकाे निर्णयले पछिसम्म असर गर्ने पन्थको बुझाइ छ । सरकारले डिजिटल नेपाल एक्सिलेरेसन (डीएनए) प्रोजेक्टकाे कुरा गरेपनि काम उल्टो गतिमा गरिरहेको उनको गुनासो छ ।
एनआईटीसीकै कर्मचारीबाट काम गराउँछौंः मन्त्रालय
एनआईटीसी खारेज हुने भएपनि काम भने साविककै कर्मचारीबाट गराउने मन्त्रालयको तयारी छ ।  यसका लागि एक समिति गठन गरी विभागमा जिम्मेवारी सार्ने प्रक्रिया थालिएको छ ।
सञ्चार तथा सूचना प्रविधिमन्त्री रेखा शर्माले मन्त्रालयस्तरमा छलफल भइरहेको र चाँडै नै ठोस खाका तयार पारी विभाग मातहत ल्याइने जानकारी दिइन् । “एनआईटीसीले गरेका कामहरूकाे सञ्चालन, व्यवस्थापन कसरी गर्ने भनेर छलफलमा जुटेका छौं,” उनले भनिन्, “प्रभावकारी नतिजा कसरी दिन सकिन्छ भन्नेमा हाम्रो ध्यान गएको छ । त्यसैअनुसार निर्णय लिइनेछ ।”
मन्त्रालयका एक अधिकारीका अनुसार एनआईटीसीले सञ्चालन गरेका काम र योजना विभाग मातहत लैजान समितिले आवश्यक नियम र प्रक्रिया ताेक्नेछ ।  एनआईटीसीमा हाल काम गरिरहेका ६० बढी प्राविधिक र प्रशासनिक कर्मचारीलाई नै विभागमा ल्याउनेबारे छलफल भइरहेको उनले बताए ।
सूचना प्रविधि विभागका महानिर्देशक प्रेमशरण श्रेष्ठले पनि अहिले नै निजामतीबाट सबै जनशक्ति ल्याउन सम्भव नभएकाले एनआईटीसीले नियुक्त गरेका कर्मचारीमार्फतै सेवा निरन्तरता दिनुपर्ने राय राखेका छन् ।
“एनआईटीसीका कर्मचारी निकालेर यताबाट काम गर्न सकिन्छ भन्ने अवस्था छैन । काम उनीहरूले गरिरहेका छन्, उनीहरूसँगै क्रेडेन्सियल हुन्छ,” उनी भन्छन्, “नेपाल सरकारसँग अहिले कर्मचारी नभएकाले पुरानो कर्मचारीबाटै काम गराउनुपर्ने बाध्यता रहेकाे कुरा मैले मन्त्रालयमा राखेकाे छु ।”
मन्त्रालयले आवश्यक निर्देशन दिएपछि विभागले काम थाल्ने उनले बताए ।
(नाेटः यसअघि प्रकाशित समाचारमा लैङ्गिक असंवेदनशील वाक्याशं पर्न गएकाले सच्याइएको छ । -सं.)
पछिल्लो अध्यावधिक: असार १९, २०८० १४:३३
","असार १७, २०८० १४:५५"
https://www.techpana.com/2023/141025,एआई प्रविधिमा हाम्रो योजना खै ?- सांसद भण्डारी,"काठमाडौं । नेपाली कांग्रेसका नेता एवं प्रतिनिधिसभा सदस्य चन्द्र भण्डारीले प्रविधिको क्षेत्रमा नेपालले योजना बनाएर काम गर्न नसकेकाे बताएका छन् । बुधबार बसेकाे प्रतिनिधिसभाकाे बैठकमा बाेल्दै उनले विश्व आर्टिफिसियल इन्टलिजेन्समा धेरै अगाडि बढिरहँदा नेपालले भने केही गर्न नसकेको भनाइ राखे ।
""एआईको प्रयोगले मानिसको जीवनशैलीलाई नै परिवर्तन गरिरहेको बेला हामीसँग कुनै योजना नै छैन,"" उनले भने, ""अहिले च्याटजीपीटीले गुगललाई प्रतिस्थापन गर्ने स्थिति आएको छ । एआई प्रविधि यति अगाडि पुगिरहँदा यो क्षेत्रमा हाम्रो योजना के छ ?""
एआईले परिवर्तन गरिरहेको मानिसको जीवनशैलीलाई मनन गर्दै यस विषयमा गम्भीर भएर अगाडि नबढे नेपाल झन् पछाडि पर्ने उनले भनाइ थियाे । साथै विश्वले टेली एजुकेसन र टेली मेडिसिनको अभ्यासलाई अगाडि बढाइरहँदा नेपालमा भने अझै पनि परम्परागत शैलीमा काम भइरहेको र यसले गर्दा लाखौं जनशक्ती देश छोड्न बाध्य भएको उनले उल्लेख गरे ।
सांसद भण्डारीले मोबाइलमा रिङटोन बजाएर भ्रष्टाचार नियन्त्रण नहुने भन्दै अख्तियार अनुसन्धान दुरुपयोग आयोगलाई भ्रष्टाचारका फाइलहरू अध्ययन गरी दोषीलाई कारबाही गर्न माग राखे ।
पछिल्लो अध्यावधिक: फागुन ३, २०७९ १४:५१
","फागुन ३, २०७९ १४:५१"
https://www.techpana.com/2024/146595/microsoft-bing-search-and-copilot-face-downtime,माइक्रोसफ्टको सर्च इन्जिन ‘बिङ’ र एआई च्याटबट ‘कोपाइलट’ डाउन,"काठमाडौं । सर्च इन्जिन बिङ र एआई च्याटबट कोपाइलट डाउन भएका छन् ।
अहिले नेपालसहित विभिन्न देशका प्रयोगकर्ताले माइक्रोसफ्टका यी प्लेटफर्ममा पहुँच नपाएको भन्दै इन्टरनेटमा गुनासो गरेका छन् ।
माइक्रोसफ्टले भने आफ्नो सर्च इन्जिन र एआई च्याटबट डाउन भएको विषयमा आधिकारिक जानकारी बाहिर ल्याइसकेको छैन ।
साथै अर्को सर्च इन्जिन डकडकगो पनि अहिले डाउन भएको छ ।
पछिल्लो अध्यावधिक: जेठ १०, २०८१ १४:१४
","जेठ १०, २०८१ १४:४"
https://www.techpana.com/2024/146593/how-google-gemini-ai-model-got-its-name,गुगलले यसरी राखेको थियो आफ्नो एआई च्याटबटको नाम ‘जेमिनाई’,"काठमाडौं । गुगलले पहिलो पटक २०२३ मा ‘जेमिनाई’ शब्द प्रयोग गरेको थियो । गुगल आईओ २०२३ का दौरानमा आफूले ल्याउन लागेको मल्टिमोडल प्रविधिबारे चर्चा गर्दा कम्पनीले यो शब्द प्रयोगमा ल्याएको थियो ।
त्यसको एक वर्षपछि कम्पनीले जेमिनाईलाई सर्च, एड्स, वर्कस्पेस, पिक्सेल र अन्य प्लेटफर्ममा ल्यायो । हालै सम्पन्न गुगल आईओ २०२४ मा कम्पनीले जेमिनाई कस्तो कस्तो काममा कसरी प्रयोग गर्न सकिन्छ भन्ने बारेमा जानकारी दिएको छ ।
जेमिनाई नामका पछाडिको कथा
गुगलका अनुसार एआईको सुरुवात गर्दा त्यसको अस्थायी नाम कम्पनीले ‘टाइटन’ राखेको थियो । टाइटन शनि ग्रहको सबैभन्दा ठूलो चन्द्रमा हो । जेमिनाईका टेक्निकल लिड जेफ डायनलाई यो ननाम त्यति नम परेको थिएन । तर यो नामले उनलाई एउटा नामको आइडिया दियो । जसलाई उनी अन्तरिक्षसँग जोड्न सक्थे ।
पछि सो एआई मोडेलको नाम जेमिनाई राख्ने तय भयो । जुम्ल्याहलाई ल्याटिन भाषामा ‘जेमिनाई’ भनिन्छ । अर्थात कम्पनीले यसका दुई ओटा महत्त्वपूर्ण पक्षलाई प्रकाश पार्न यस्तो नाम राखेको डायनको भनाइ छ ।
ग्रीक पौराणिकमा यी दुई चम्किला ताराहरू कास्टर र पोलक्स (Caster & Pollux) सँग सम्बन्धित नक्षत्रलाई ‘जेमिनाई’ भनिन्छ । आफ्नो प्लेटफर्मका दुई ओटा पक्ष दर्शाउन कम्पनीले एआई मोडेलको नाम जेमिनाई राखेको जनाएको छ ।
एउटा पक्ष भनेको जेमिनाई (मिथुन) राशि दोहोरो स्वभावको व्यक्तित्वका रूपमा चिनिन्छ । विशेषगरी यो राशिका व्यक्तिहरू अनुकूलनीय हुन्छन्, धेरै परक व्यक्तिहरूसँग जोडिन सक्छन्, र कुनै पनि कुरालाई फरक दृष्टिकोणबाट हेर्न सक्छन् । यी विशेषता आफूले सार्वजनिक गर्न लागेको टुलको विशेषतासँग मेल खाने भएपछि गुगलले जेमिनाईलाई प्राथमिकतामा राख्यो । विशेषगरी यसले कोडिङ र फोटो दुबैमा काम गर्न सक्ने भएकाले कम्पनीलाई ती दुई पक्षलाई विशेष प्राथमिकता दिएको छ ।
विगत एक दशकदेखि गुगल रिसर्चका डिपमाइन्ड र ब्रेन टिम एआईमा अनुसन्धानमा सक्रिय बनेका थिए । एआई क्षेत्रमा भएको यो अनुसन्धानलाई गुगलले विश्वकै सबैभन्दा ठूलो र वृहत् अनुसन्धानका रूपमा हेर्दै आएको थियो ।
त्यतिबेला गुगल डिप लर्निङ, डिप रेनफोर्समेन्ट लर्निङ, अल्फा गो र ट्रान्सफर्मर आर्किटेक्चर जस्तो लार्ज ल्याङ्ग्वेज मोडेमा जाम गरिरहेको थियो । अप्रिल २०२३ मा भने कम्पनीले यी  विभिन्न परियोजनालाई गुगल डिपमाइन्ड परियोजनाका रूपमा अगाडि बढायो ।
गुगलले सार्वजनिक गरेको ब्लगमा जेमिनाई नामका पछाडिको अर्को रहस्य पनि उजागर गरिएको छ । ‘प्रोजेक्ट जेमिनाई’ नासाले सन् १९६० मा थालेको एउटा कार्यक्रम हो । जहाँ कम्पनीले एपोलो मुन ल्यान्डिङका लागि महत्त्वपूर्ण प्रविधिको परीक्षण गरेको थियो ।
गुगलले नासाको त्यो नवीनतम पहलको महत्त्व बुझेको थियो । र, जसरी नासाले अन्तरिक्ष अन्वेषण गर्न प्रोजेक्ट जेमिनाई अगाडि सारेको थियो त्यस्तै आफूले आर्टिफिसियल इन्टेलिजेन्सको क्षेत्र अन्वेषण गर्न लागेकाले ‘जेमिनाई’ नाम राखेको कम्पनीको भनाइ छ ।
पछिल्लो अध्यावधिक: जेठ १०, २०८१ १३:२९
","जेठ १०, २०८१ १३:२९"
https://www.techpana.com/2024/146591/truecaller-will-let-users-make-an-ai-voice-to-answer-calls,अब ट्रुकलरको एआईले तपाईंकै आवाज निकालेर फोनमा कुराकानी गरिदिने,"काठमाडौं । फोन डायलर तथा अपरिचित नम्बर पहिचान गर्ने एप ट्रुकलरले आफ्नो एआई असिस्टेन्ट फिचरलाई अपग्रेड गरेको छ । बुधबार एक ब्लग मार्फत कम्पनीले एआई असिस्टेन्ट फिचरमा नयाँ सुविधा थप भएको जानकारी दिएको हो ।
याे फिचरका लागि कम्पनीले माइक्रोसफ्टसँग सहकार्य गरेको छ । प्रयोगकर्ताको कल उनीहरूकै आवाजमा व्यवस्थापन गरिदिन कम्पनीले अज्युर एआई स्पिच (Azure AI Speech) टुल प्रयोग गरेको छ ।
ट्रुकलरले सेप्टेम्बर २०२२ मै एआई असिस्टेन्ट घोषणा गरेको थियो । उक्त एआई असिस्टेन्टले फोन आफैं उठाइदिने, मेसेज हेर्ने र त्यसको जानकारी दिने, मेसेज रिप्लाई दिने, पछिका लागि महत्त्वपूर्ण कल रेकर्ड गरिदिने जस्ता सुविधा उपलब्ध गराउँदै आएको थियो । त्यसबाहेक ९० प्रतिशत सटीकताका साथ स्पाम कल फिल्टर गरिदिने सुविधा दिंदै आएको थियो ।
अब भने कम्पनीको नयाँ फिचरले प्रयोगकर्ताको डिजिटल स्वरूप तयार पारिदिनेछ । कम्पनीका अनुसार एआईले प्रयोगकर्ताको आवाजलाई दुरुस्तै उतार्छ । र, आएका फोनमा वास्तविक प्रयोगकर्ता झैं कुरा गरिदिन्छ ।
यसका लागि प्रिमियम प्रयोगकर्तालाई ट्रुकलरले सबैभन्दा पहिले केही स्क्रिप्ट पढ्न लगाउनेछ । त्यसलाई रेकर्ड गरिसकेपछि त्यसैको नक्कली आवाज तयार पार्ने कम्पनीले जनाएको छ ।
अहिलेका लागि यो फिचर अमेरिका, क्यानडा, अस्ट्रेलिया, दक्षिण अफ्रिका, भारत, स्विडेन र चिलीमा उपलब्ध छ । बाँकी अन्य देशमा पनि यो फिचर छिट्टै उपलब्ध गराउने कम्पनीको भनाइ छ ।
कम्पनीले ल्याएको यो नयाँ फिचरबारे अन्तर्राष्ट्रिय जगतमा बहस भइरहेको छ । विशेषगरी ‘भ्वाइस क्लोनिङ टेक्नोलोजी’को दुरुपयोग हुन सक्ने जोखिमबारे विज्ञहरूले चिन्ता व्यक्त गरेका छन् ।
स्क्यामरले ठगी गर्नका लागि पछिल्लो समय एआईद्वारा तयार पारेको आवाज प्रयोग गर्दै आएका छन् । त्यस्तोमा सटीक रूपमा सर्वसाधारणलाई झुक्याउन यसको दुरुपयोग हुन सक्ने देखिन्छ ।
पछिल्लो अध्यावधिक: जेठ १०, २०८१ १०:५
","जेठ १०, २०८१ १०:५"
https://www.techpana.com/2024/146559/the-man-who-turned-his-dead-father-into-a-chatbot,जसले बनाए दिवङ्गत बुबाको एआई च्याटबट…,"काठमाडौं । सन् २०१६ तिरको कुरा हो । अमेरिकाको क्यालिफोर्निया राज्यको ओकल्यान्डका जेम्स भ्लाहोसले आफ्ना बुबा अन्तिम चरणको क्यान्सरबाट ग्रसित भएको खबर पाए । “म मेरो बुबालाई धेरै माया गर्थें,” बीबीसीसँग कुरा गर्दै जेम्स भन्छन्, “म उहाँलाई गुमाउँदै थिएँ ।”
उनी आफ्नो बुबासँगको बाँकी समय सदुपयोग गर्न चाहन्थे । “त्यसका लागि मैले उहाँसँग ओरल हिस्ट्री प्रोजेक्ट गरे, जहाँ मैले उहाँको जीवन कथा रेकर्ड गर्न घण्टौं बिताएँ,” उनी सुनाउँछन् ।
संयोगवश त्यतिबेला जेम्स आर्टिफिसियल इन्टेलिजेन्स (एआई) मा आफ्नो करिअर खोजिरहेका थिए । त्यसैले पनि उनको यो परियोजनाले छिट्टै विकास हुने मौका पायो ।
“मैले सोचेँ, यदि मैले केहीगरी यही अडिओको भरमा अन्तर्क्रिया गर्न सक्ने केही बनाएँ भने के होला ?,” उनी भन्छन्, “उहाँका सम्झना र उहाँको व्यक्तित्वको केही अनुभूति सधैं आफ्नै वरिपरि राख्नका लागि यो धेरै अद्भूत थियो ।”
जेम्सका बुबा सन् २०१७ मा बिते । त्यतिबेला जेम्सले आफूले रेकर्ड गरेको अडिओलाई एआईद्वारा सञ्चालित च्याटबटमा परिणत गरिकेका थिएनन् । बुबाको निधन भएपछि उनले त्यही अडिओको भरमा यस्तो च्याटबट तयार पारे, जसले उनकै बुबाको आवाजमा उनको जीवनको बारेमा जानकारी दिन सक्थ्यो ।
मृत मान्छेको सम्झनालाई एआईद्वारा आर्टिफिसियल दुनियाँमा ल्याउने कुरा साइन्स फिक्सन फिल्ममा मात्र देखिन्थ्यो । तर, एआई प्रविधिमा भएको विकासले यसलाई वास्तविक जीवनमै सम्भव हुने बनाएको छ ।
सन् २०१९ मा जेम्सले आफूले तयार पारेको च्याटबटलाई एपमा परिणत गरे । र, व्यावसायिक रूपमा अगाडि बढाए । त्यसको नाम उनले ‘हिअर आफ्ट एआई’ राखे । यो त्यस्तो च्याटबट हो, जसले मृत भएका आफन्तलाई भर्चुअल रूपमा सँगै भएको आभाष दिन सक्छ ।
पिताको मृत्युको पीडालाई नमेटे पनि च्याटबटले आफूलाई धेरै थोक दिएको जेम्स सुनाउँछन् । उनका अनुसार दिंवङ्गत भएका व्यक्तिको अस्पष्ट सम्झानामा निर्भर हुनुभन्दा मानिससँग भएको उपयोगी र विस्तृत स्रोत (अडिओ, भिडिओ वा फोटोको सङ्कलन)ले नै दिवङ्गत व्यक्तिबारे थप जानकारी दिलाउन सहयोग गरेको छ ।
हिअर आफ्टर एआईका प्रयोगकर्ताले दिवङ्गत व्यक्तिको फोटो अपलोड गर्न सक्छन् । सो फोटो फोन वा कम्प्युटरको स्क्रिनमा देखिन्छ । अनि त्यसैसँग अन्तर्क्रिया गर्न सक्छन् ।
दक्षिण कोरियाली कम्पनीले तयार पारेको डिपब्रेन एआईले भने भिडिओमा आधारित अवतार बनाउँछ । यसका लागि उक्त टुलले घण्टौंको भिडिओ, फोटो र अडिओ लिन्छ । र, मान्छेका हरेक गतिविधिलाई केलाउँछ ।
“हामी ९६.५ प्रतिशत सटीकताका साथ मान्छेको क्लोनिङ गर्न सक्छौं,” डिप ब्रेनका प्रमुख वित्तीय अधिकृत माइकल जङ भन्छन्, “त्यसैले एआई अवतार नै भएपनि अधिकांश परिवारलाई आफ्नो बितेको मान्छेसँग कुरा गर्न असहज हुँँदैन ।
कम्पनीका अनुसार यो प्रविधिले ‘वेल डाइङ’ संस्कृतिको विकास गर्न महत्त्वपूर्ण भूमिका खेल्छ । यस्तोमा मानिसहरू मृत्यु अगावै पारिवारिक इतिहास, कथा, घटनाक्रम तथा सम्झनालाई जीवित विरासतका रूपमा छाड्छन् । र, नयाँ पुस्ताले आफ्नो पुस्ताको बारेमा बढी जान्न पाउँछन् ।
यसरी अडिओ, भिडिओ र फोटो मार्फत एआई अवतार बनाउने प्रक्रिया सस्तो भने छैन । त्यसका लागि उनीहरूले एआई कम्पनीलाई ५० हजार डलर (करिब ६६ लाख ५० हजार रुपैयाँ) सम्म तिर्नुपर्ने हुन्छ । महँगो भए पनि कतिपय लगानीकर्ता यो प्रविधि आगामी दिनमा निकै चर्चित हुन्छ भन्नेमा विश्वस्त छन् ।
बीबीसीको सहयोगमा
पछिल्लो अध्यावधिक: जेठ ७, २०८१ ११:१२
","जेठ ६, २०८१ २३:७"
https://www.techpana.com/2024/146514/openai-co-founder-and-chief-scientist-ilya-sutskever-departs,साम अल्टम्यानलाई ओपनएआईबाट हटाउन भूमिका खेल्ने इल्या सुत्स्केभरले छोडे कम्पनी,"काठमाडौं । ओपनएआईका सहसंस्थापक तथा प्रमुख वैज्ञानिक रहेका इल्या सुत्स्केभरले कम्पनी छाेड्ने भएका छन् । सामाजिक सञ्जाल एक्समा एक पोस्ट लेख्दै इल्या सुत्स्केभरले ओपनएआई छाड्ने बताएका हुन् ।
“करिब एक दशकपछि मैले ओपनएआई छोड्ने निर्णय गरेको छु,” सुत्स्केभरलेले एक्समा लेखेका छन् । यसका साथै उनले अन्य सहकर्मीहरू साम अल्टम्यान , ग्रेग ब्रोकम्यान, मिरा मुराती र जाकुब पचोकीको नेतृत्वमा आर्टिफिसियल जेनेरेल इन्टेलिजेन्स (एजआीई) निर्माण हुने विश्वास व्यक्त गरेका छन् । उक्त एजीआई सुरक्षित र लाभदायक दुवै हुने उनको भनाइ छ ।
माइक्रोसफ्टको ठूलो लगानी रहेको ओपनएआईलाई अहिलेको उचाइमा पुर्‍याउन इल्या सुत्स्केभरको भूमिका पनि उत्तिकै छ । विशेष गरेर एआईमा नाफाको स्वार्थ मिसिनु हुन्न भन्ने पक्षमा उनी थिए । गत वर्षको नोभेम्बरमा साम अल्टम्यानको नाटकीय बर्खास्ती र नियुक्तिमा सुत्स्केभरले मुख्य भूमिका खेलेका थिए । त्यतिबेला उनी ओपनएआईको बोर्डमा थिए ।
ओपनएआईले यस हप्ता मात्रै एक कार्यक्रम गर्दै आफ्नो नयाँ मोडल सार्वजनिक गरेको थियो । समग्रमा अहिले ओपनएआईको विकास निकै उच्च गतिमा भइरहेको छ । यस्तोमा सहसंस्थापक समेत रहेका इल्या सुत्स्केभरले कम्पनी छाड्नुलाई निकै महत्त्वका साथ हेरिएको छ ।
सुत्स्केभर लामो समय देखि एआई क्षेत्रमा नै रहेका छन् । ओपनएआई स्थापना गर्नु अघि गुगल ब्रेनमा अनुसन्धानकर्ताको रूपमा उनी कार्यरत थिए । उनको व्यक्तिगत वेबसाइटका अनुसार उनी स्ट्यानफोर्डमा अनुसन्धानकर्ता पनि थिए ।
ओपनएआईबाट बाहिरिएसँगै उनले अब आफ्नै नयाँ परियोजनामा ​​कामका गरिरहने जनाएको छ । जुन उनका लागि अर्थपूर्ण भएको र समय आएपछि सम्पूर्ण जानकारी दिने बताएका छन् ।
पछिल्लो अध्यावधिक: जेठ २, २०८१ १५:४५
","जेठ २, २०८१ १५:१६"
https://www.techpana.com/2024/146508,ओपनएआईको नयाँ मोडेलका कारण च्याटजीपीटीको ‘भ्वाइस असिस्टेन्ट’ फिचर डाउन,"काठमाडौं । ओपनएआईले सार्वजनिक गरेको नयाँ मोडेलका कारण ‘भ्वाइस असिस्टेन्ट’ फिचर डाउन भएको छ । कम्पनीले सोमबार एक कार्यक्रम गर्दै जीपीटी-४ओ (GPT-4o) नामक नयाँ मोडेल सार्वजनिक गरेको थियो ।
सार्वजनिक भए लगत्तै उक्त मोडेल सबै प्रयोगकर्तामाझ उपलब्ध गराउन थालेको कम्पनीले भनाइ छ । तर, अहिले सामान्य ‘भ्वाइस असिस्टेन्ट’ फिचर पनि डाउन भएको छ । निःशुल्क उपलब्ध हुने जीपीटी-३.५ मा अहिले भ्वाइस असिस्टेन्टले काम गरिरहेको छैन । कम्पनीले सोमबार सार्वजनिक गरेको नयाँ फिचर उपलब्ध गराइसकेको दाबी गरेपनि उक्त एपमा भएको पुरानै फिचर डाउन भएको छ ।
सामाजिक सञ्चाल एक्समा कतिपय प्रयोगकर्ताले च्याटजीपीटी लगइन गर्नमा पनि समस्या आएको दाबी गरेका छन् ।
के छ सोमबार सार्वजनिक भएको जीपीटी-४ओ (GPT-4o) मोडेलमा ?
पहिले जसरी च्याटजीपीटीले प्रयोगकर्तासँग अन्तर्क्रिया गर्थ्यो, त्यसैलाई नै कम्पनीले नयाँ मोडेलमा परिमार्जन गरेको छ । यसअघिको मोडेलमा च्याटजीपीटीले मानिसकै शैलीमा कुरा गरेपनि कस्तो भावमा कुरा गरिरहेको छ भन्ने थाहा पाउन सकिंदैनथ्यो । अर्थात् कुरा गर्ने शैली एउटै थियो । अब भने प्रयोगकर्ताले जस्तो भाव (हाँसो, दुःख, खुसी, प्रेमिल) भने च्याटजीपीटीले त्यस्तै भावमा कुरा गर्न सक्ने कम्पनीको दाबी छ ।
यतिबेला सामाजिक सञ्जालमा ओपनएआईले एक्समा सार्वजनिक गरेको एउटा डेमो भिडिओले बढी चर्चा पाएको छ । त्यस भिडिओमा च्याटजीपीटीले वास्तविक समयमा कसरी कसरी भाषा अनुवाद गर्छ भन्ने देखाइएको छ । गत वर्ष सामसङले सार्वजनिक गरेको ग्यालेक्सी एस २४ सिरिजमा पनि ‘लाइभ कल ट्रान्सलेटर’ फिचरको चर्चा भएको थियो ।
ओपनएआईले सार्वजनिक गरेको डेमोमा भने अनुवाद वास्तविक मान्छेले नै गरिदिएको अनुभव हुने प्रयोगकर्ताको प्रतिक्रिया छ । ओपनएआईका प्रमुख कार्यकारी अधिकृत (सीईओ) साम अल्टम्यानका अनुसार आगामी सातादेखि यो फिचर सम्पूर्ण च्याटजीपीटी प्लस प्रयोगकर्ताले प्रयोग गर्न पाउनेछन् ।
त्यस्तै च्याटजीपीटीको नयाँ मोडेलमा ‘भिजन क्यापाबिलिटिज’ पनि थपिएको छ । यो त्यस्तो फिचर हो, जसमा क्यामेरा खुल्छ । र, च्याटजीपीटीसँग भिडिओमा अन्तर्क्रिया गर्न सकिन्छ ।
पछिल्लो अध्यावधिक: जेठ १, २०८१ २१:२४
","जेठ १, २०८१ २१:२४"
https://www.techpana.com/2024/146482,"ओपनएआईको नयाँ एआई मोडेल सार्वजनिक, अब च्याटजीपीटीमा भिडिओ कल जसरी कुराकानी गर्न सकिने","काठमाडौं । ओपनएआईले आफ्नो पछिल्लो एआई मोडेल सार्वजनिक गरेको छ । सोमबार एक कार्यक्रम गर्दै कम्पनीले जीपीटी-४ओ (GPT-4o)नामक नयाँ मोडेल सार्वजनिक गरेको हो ।
कम्पनीका अनुसार यसमा भएको 'O' को अर्थ ओम्नी (Omni) अर्थात् ‘सबै’ हो । यो पहिलेका मोडेलभन्दा छिटो हुने र कुराकानी मानवको जस्तै हुने कम्पनीको दाबी छ ।
जीपीटी-४ओले फोटो बुझेर छलफल गर्ने, भाषा अनुवाद गर्ने र भिडिओको माध्यमबाट भावनाहरूको पहिचान गर्न सक्नेछ । यसमा मेमोरी पनि हुने छ, जसकारण अगाडि गरिएका सबै कुराकानी यसले सम्झन सक्छ । यसले ५० ओटा भाषा सपोर्ट गर्छ ।
च्याटजीपीटीका सबै प्रयोगकर्ताले यस मोडेलमा पहुँच पाउन सक्नेछन् । नि:शुल्क चलाउने प्रयोगकर्ताका लागि भने केही फिचर सीमित गरिने ओपनएआईले जनाएको छ ।
प्रयोगकर्ताले यससँग भिडिओ च्याट समेत गर्न सक्नेछन् । यसमा कोड, गणितका समाधान गर्न सक्ने क्षमता पनि पहिलेका मोडेलभन्दा अझ राम्रो छ ।
कार्यक्रम दौरान ओपनएआईकी टेक्नोलोजी प्रमुख मिरा मुरातीले केही समयअघि सार्वजनिक भएको जीपीटी फोर टर्बो भन्दा यो मोडेल दुई गुणा छिटो भएको बताइन् । तर यसको लागत भने ठीक आधा रहेको उनकाे दाबी छ ।
उनका अनुसार यो टुल अबको केही हप्तामा सबैका लागि उपलब्ध हुने छ । यसका साथै डेभलपरका लागि यसको एपीआई पनि उपलब्ध हुने उनले बताइन् ।
त्यस्तै कम्पनीले हिजैको कार्यक्रममार्फत च्याटजीपीटीको डेस्कटप भर्सन पनि सार्वजनिक गरेको छ ।
पछिल्लो अध्यावधिक: जेठ १, २०८१ १४:३४
","जेठ १, २०८१ १२:३४"
https://www.techpana.com/2024/146461/apple-in-talks-with-openai-to-bring-chatgpt-to-iphone,आईफोनमा च्याटजीपीटी ल्याउन ओपनएआईसँग वार्ता गर्दै एप्पल,"काठमाडौं । एप्पलले आगामी आईओएस १८ मा एआई फिचर समावेश गर्न ओपनएआईसँग सहकार्य गर्ने भएको छ । हालै बाहिरिएकाे एक खबर अनुसार एप्पलले आईओएस डिभाइसमा ल्याङ्ग्वेज मोडेल (एलएलम) का लागि ओपनएआईसँग सहकार्य गर्न लागेको हो ।
कम्पनीहरूबीचको वार्ता अन्तिम चरणमा रहेकाले औपचारिक घोषणा भइसकेको छैन । प्रविधि विश्लेषक मार्क गर्मानले एप्पलले आगामी आईओएसमा च्याटबट जस्ता जेनेरेटिभ एआई सुविधाहरू समावेश गर्न ओपनएआईसँग सम्झौताको अन्तिम चरणमा रहेको बताएका छन् ।
सामाजिक सञ्जाल एक्समा पोस्ट गर्दै उनले यसबारे कम्पनीहरूबीच वार्ता जारी रहेको उल्लेख गरेका छन् ।
BREAKING: Apple is finalizing a deal with OpenAI to power some Generative AI features — like a chatbot — for the new iOS this year. Talks with Google to integrate Gemini are ongoing but no deal has been reached. https://t.co/8CqoiLM2uO
एप्पलले आधिकारिक रूपमा आउँदो जुन हुने वर्ल्डवाइड डेभलपर कन्फ्रेन्समामा आईओएस १८ घोषणा गर्नेछ । त्यसैले हामीले त्यसबेला नै यी सम्झौता कसरी भएका छन् भन्ने कुरा पक्कै थाहा पाउनेछौं ।
पछिल्लो अध्यावधिक: बैशाख ३०, २०८१ ११:२
","बैशाख ३०, २०८१ ११:२"
https://www.techpana.com/2024/146457/no-plan-to-launch-google-search-engine-rival-openai-sam-altman,गुगललाई टक्कर दिन ओपनएआईको छुट्टै सर्च इन्जिन आउने कुरा हल्ला मात्रै,"काठमाडौं । आफूले सार्वजनिक गर्न लागेको नयाँ टुल एआईमा आधारित सर्च इन्जिन वा जीपीटी फाइभ नभएको ओपनएआईले प्रष्ट पारेको छ । शुक्रवार एक्समा पोस्ट राख्दै कम्पनीका प्रमुख कार्यकारी अधिकृत (सीईओ) साम अल्टम्यानले सोमबार सार्वजनिक हुने टुल सर्च इन्जिन वा जीपीटी फाइभ नभएको बताएका हुन् ।
“जीपीटी फाइभ वा सर्च इन्जिन हामीले ल्याउन लागेको नयाँ टुल होइन,” अल्टम्यानले भनेका छन्, “तर हामीले केही नयाँ टुलमा कडा मेहनत गरेका छौं । यसलाई मानिसले मन पराउनेछन् भन्ने हामीलाई लागेको छ ।”
पोस्टमा अल्टम्यानले आफूले सार्वजनिक गर्न लागेको टुल कुनै जादुजस्तै लागेको जनाएका छन् ।
सो टुल सोमबार ओपनएआईमा स्ट्रिमिङ गरेर सार्वजनिक हुनेछ । यसअघि गुगलको सर्च इन्जिनसँग प्रतिस्पर्धा गर्न ओपनएआईले आफ्नै एआईमा आधारित सर्च इन्जिन ल्याउन लागेको चर्चा थियो ।
अहिले च्याटजीपीटीले अधिकांश सूचना सही दिने भएपनि निःशुल्क उपलब्ध हुने भर्सनमा भने रियल टाइम अर्थात् पछिल्लाे जानकारी पाउन सकिंदैन । त्यसैका लागि कम्पनीले रियल टाइम जानकारी दिने उद्देश्यले त्यस्तो टुल ल्याउन लागेको अपेक्षा गरिएको थियो ।
पछिल्लो अध्यावधिक: बैशाख २९, २०८१ १३:२७
","बैशाख २९, २०८१ १३:२०"
https://www.techpana.com/2024/146441/google-deepmind-latest-medical-breakthrough-borrows-a-trick-from-ai-image-generators,"मानव शरीरका कोशिकाको अध्ययन गर्न गुगलले ल्यायो नयाँ एआई टुल, औषधी निर्माण गर्न सजिलो हुने","काठमाडौं । केही समययता विकास गरिएका आर्टिफिसियल इन्टेलिजेन्स (एआई) टुलले कुराकानी गर्ने, फोटो/भिडिओ/अडिओ तयार पार्ने, कोड लेख्ने लगायतका काम गर्छन् । तर एआईको प्रयोग यतिमै सीमित छैन । विभिन्न कम्पनीहरूले फरक-फरक प्रयोजनार्थ एआईको अनुसन्धान तथा विकास गरिरहेका छन् ।
अहिले मानिसको स्वास्थ्यलाई लिएर पनि एआई टुल विकास गर्ने क्रम निकै अघि बढेको छ । यस्तैमा गुगलले हालै अल्फाफोल्ड नामक नयाँ एआई टुल सार्वजनिक गरेको छ । यस टुलले वैज्ञानिकहरूलाई मानव शरीरमा कोशिकाहरूलाई सञ्चालन गर्ने माइक्रोस्कोपिक मेकानिजमहरूको व्यवहार बुझ्न सहयोग गर्नेछ । अर्थात् मानव शरीरको प्रोटिनको व्यवहार बुझ्न सहयोग गर्नेछ ।
गुगलको एआईको केन्द्रीय ल्याब गुगल डिपमाइन्ड र त्यसको सहायक कम्पनी आइसोमोर्फिक ल्याब्सले यो टुल विकास गरेको हो । यो टुल २०२० मा सार्वजनिक गरिएको अल्फाफोल्डको पछिल्लो भर्सन हो ।
त्यसबेला उक्त टुलले ५० वर्षदेखि वैज्ञानिकहरूले समाधान गर्न नसकेको प्रोटोनसम्बन्धीको पजल हल गरेको थियो । त्यसपछि वैज्ञानिकले यस टुललाई ‘द प्रोटिन फोल्डिङ प्रोब्लम' नाम दिएका थिए । अहिले सार्वजनिक भएको मोडलको नाम भने अल्फाफोल्ड थ्री रहेको छ ।
गुगलका वैज्ञानिकले यो टुलबारे नेचर नामक जर्नलमा अनुसन्धानात्मक लेख समेत प्रकाशन गरेका छन् । वैज्ञानिकहरूका लागि अल्फाफोल्ड थ्री निःशुल्क छ । यसबाट उनीहरूले प्रोटिन र डीएनए जस्ता अणुहरूबारे थप अनुसन्धान गर्न सहयोग मिल्ने बताइएको छ ।
गुगलका अनुसार मलेरिया, क्यान्सर जस्ता रोगको उपचारका लागि अल्फाफोल्डको अघिल्लो भर्सनलाई प्रयोग गरिएको छ । अब अल्फाफोल्ड थ्रीलाई ‘जैविक अणुहरूको फराकिलो स्पेक्ट्रम’ माथि अनुसन्धान गर्न प्रयोग गरिने गुगलको भनाइ छ । यसले कृषि तथा औषधी विज्ञानमा नयाँ छलाङ मार्न अनुसन्धानकर्ताहरूलाई महत्त्वपूर्ण सहयोग हुने बताइएको छ ।
पछिल्लो अध्यावधिक: बैशाख २७, २०८१ १७:३२
","बैशाख २७, २०८१ १७:३२"
https://www.techpana.com/2024/146439/openai-working-on-new-ai-image-detection-tools,एआईले तयार पारेका तस्वीरको पहिचान गर्न नयाँ टुल ल्याउँदै ओपनएआई,"काठमाडौं । एआईबाट तयार पारिएका तस्वीरहरूको पहिचान गर्न ओपनएआईले नयाँ टुल ल्याउने भएको छ । आफ्नो एआई इमेज जेनेरेटर ड्याल-ईबाट तयार पारिएका तस्वीरहरूको पहिचान गर्न कम्पनीले यस टुलमा काम गरिरहेको हो ।
ओपनएआईको एक ब्लग अनुसार अहिले याे इमेज डिटेक्सन टुल विकासकै क्रममा छ । एआईबाट बनाइएका कन्टेन्ट ट्र्याक गर्न र कुनै पनि तस्वीर एआईबाट बनाइएको छ भने त्यसलाई प्रमाणित गर्न याे टुल प्रयोग गरिने छ ।
यो टुलमा एआईबाट बनाइने तस्वीर पहिचान गर्न इमेज डिटेक्सन क्लासिफायर र अडिओका लागि टेम्पर रेसिस्टेन्ट वाटरमार्किङ विधि प्रयोग गरिने ओपनएआईले जनाएको छ ।
टुलमा प्रयोग हुने क्लासिफायरले ड्याल-ईबाट बनाइएका तस्वीरलाई विभिन्न तरिकाले सम्पादन गरेपनि पहिचान गर्नसक्ने बताइएको छ । तर अन्य एआई टुलबाट बनाइएका तस्वीरको पहिचान गर्न भने यो टुल खासै क्षमतावान् नहुने ओपनएआईको भनाइ छ ।
पछिल्लो अध्यावधिक: बैशाख २७, २०८१ १४:४१
","बैशाख २७, २०८१ १४:४१"
https://www.techpana.com/2024/146436/google-pixel-8a-smartphone,"एआई फिचरले भरिपूर्ण ‘गुगल पिक्सेल ८ए’ सार्वजनिक, ७ वर्षसम्म सफ्टवेयर अपडेट दिने","काठमाडौं । गुगलले प्रिमियम एआई फिचरसहित ‘ए’ सिरिज अन्तर्गत पिक्सेल ८ ए फोन सार्वजनिक गरेको छ । मंगलवार सार्वजनिक भएकाे फोनमा कम्पनीले सात वर्षसम्मको सफ्टवेयर सपोर्ट दिनेछ ।
यो फोन गत वर्ष सार्वजनिक भएको पिक्सेल ८ जस्तै देखिन्छ । यसमा १२० हर्ज रिफ्रेस रेट भएको ६.१ इन्चको डिस्प्ले छ । क्यामेरा भने पिक्सेल ७ एकाे जस्तै छ । अर्थात् यसमा ६४ मेगापिक्सेलको मुख्य क्यामेरा, १३ मेगापिक्सेलको अल्ट्रावाइड र १३ मेगापिक्सेलको सेल्फी क्यामेरा पाउन सकिन्छ । त्यस्तै प्रोसेसरमा गुगलकै टेन्सर जीथ्री छ ।
फोनमा गुगल सर्कल सर्च, बेस्ट टास्क, म्याजिक इडिटर, अडिओ म्याजिक इरेजर लगायतका एआई फिचर पाउन सकिन्छ ।
यो फोन १२८ जीबी र २५६ जीबी गरी दुई स्टोरेज भेरियन्टमा उपलब्ध हुनेछ । गुगलले यो फोनबाट पहिलो पटक २५६ जीबी स्टोरेज विकल्प दिएको हो ।
यसमा २७ वाटको चार्जिङ सपोर्ट गर्ने गरी ४५०० एमएएच क्षमताको ब्याट्री दिइएको छ । एन्ड्रोइड १४ मा आधारित फोनको मूल्य ४४९ डलर (करिब ६८ हजार रुपैयाँ)बाट सुरु हुन्छ ।
फोनबारे थप जान्न यहाँ क्लिक गर्नुहोस् ।
पछिल्लो अध्यावधिक: बैशाख २७, २०८१ ११:५७
","बैशाख २७, २०८१ ११:५०"
https://www.techpana.com/2024/146401/first-music-video-generated-by-openai-sora-is-here,"यस्तो छ, ओपनएआईको सोराले बनाएको पहिलो म्युजिक भिडिओ","काठमाडौं । केही महिनाअघि ओपनएआईले टेक्स्ट टु भिडिओ टुल सोरा सार्वजनिक गर्दा एक प्रकारको तरङ्ग नै उत्पन्न भएको थियो । टुलको जुन क्षमता छ, त्यसलाई गलत प्रयोजनार्थ पनि प्रयोग हुनसक्ने भएकाले अहिलेसम्म ओपनएआईले सबैका लागि सोरालाई उपलब्ध गराएको छैन ।
यद्यपि टुल प्रयोग गर्न कम्पनीले विभिन्न क्रियटरहरूसँग सहकार्य गरिरहेको छ । त्यही क्रममा सार्वजनिक गरिएका केही भिडिओहरूले राम्रै चर्चा कमाएका छन् । हालै यस टुल प्रयोग गरेर बनाइएको म्युजिक भिडिओ सार्वजनिक भएको छ ।
अमेरिकी गायक वास्ड आउट (Washed Out) ले 'द हार्डेस्ट पार्ट' नामक म्युजिक भिडिओ तयार पार्न सोरा प्रयोग गरेका हुन् । यसलाई गायक वास्ड आउटले ओपनएआईको सोराबाट बनाइएको पहिलो औपचारिक म्युजिक भिडिओ भएको बताएका छन् ।
सोरा प्रयोग गरी म्युजिक भिडिओ बनाएको यो पहिलो पटक भने होइन । यसअघि नै स्वतन्त्र सङ्गीतकार अगस्ट क्याम्पले पनि ओपनएआईसँग सहकार्य गरेर म्युजिक भिडिओ नै बनाएका थिए । तर ओपनएआईलाई पैसा तिरेर कुनै एउटा प्रोफेसनल कलाकारले बनाएको पहिलो म्युजिक भिडिओ भने 'द हार्डेस्ट पार्ट'  हो ।
यस भिडिओका निर्देशक पल ट्रिलो हुन् । उनले ओपनएआईको सहकार्यमा यसअघि पनि म्युजिक भिडिओ बनाएका थिए । उनले यो म्युजिक भिडिओको विचार १० वर्षअघि आएको, तर बनाउन नसक्ने भएपछि त्यत्तिकै छाडेका बताएका छन् । तर सोरा एआई टुल आएपछि मात्र यसले जीवन पाएको उनको भनाइ छ । एआईबाट बनाइएको यस भिडिओमा हाई स्कुलका दृश्यहरू सुरुङ जस्तो केहीमा छिरिरहेको देखाइएको छ ।
पछिल्लो अध्यावधिक: बैशाख २३, २०८१ १५:५
","बैशाख २३, २०८१ १५:५"
https://www.techpana.com/2024/146392/youtube-ai-tool-wants-to-help-creators-dream-up-new-video-ideas,युट्युबका कन्टेन्ट क्रियटरका लागि एआई फिचर आउँदै,"काठमाडौं । गुगलका अन्य प्लेटफर्मजस्तै युट्युबमा पनि एआई फिचर आउने भएको छ । अहिले परीक्षणमा रहेको युट्युबको जेन-एआई फिचरले क्रियटरलाई नयाँ शैलीका भिडिओबारे जानकारी दिने बताइएको छ ।
युट्युब सपोर्ट पेज मा कम्पनीले युट्युबमा आउन लागेको नयाँ एआई फिचरबारे जानकारी दिएको छ । “अब नयाँ भिडिओ कस्तो बनाउने भन्ने कुरा सजिलो बनाउन क्रियटरका लागि हामी एआई टुल परीक्षण गरिरहेका छौं,” सपोर्ट पेजमा भनिएको छ ।
यदि तपाईं क्रियटर हुनुहुन्छ भने डेस्कटपमा युट्युब स्टुडियो खोलेर एनालिटिक्समा गई ‘रिसर्च’ भन्ने अप्सनमा जानुपर्ने हुन्छ । त्यसपछि तपाईंले कस्तो भिडिओ राख्दा अडियन्सले रुचाउँछन् भन्ने उल्लेख गरिएको हुन्छ ।
कम्पनीका अनुसार यो फिचरले क्रियटरलाई उनीहरूका अडियन्सले कस्तो कन्टेन्ट वा टपिक बढी हेर्न चाहेका छन् भन्ने विषयमा जानकारी दिन्छ ।
त्यस्तै क्रियटरले पहिले कहिल्यै प्रयास नगरेका कन्टेन्टको एङ्गल आइडियाको बारेमा पनि जानकारी दिन यो टुलले मद्दत गर्ने कम्पनीले जनाएको छ । अहिले यो फिचर केही सीमित क्रियटरमाझ मात्र उपलब्ध छ । विशेषगरी अङ्ग्रेजी भाषामा भिडिओ बनाउने क्रियटरले यो फिचर पाएको कम्पनीले जनाएको छ ।
हालै मात्र युट्युबले ‘आस्क’ बटन सहितको एआई फिचर ल्याएको छ । प्रयोगकर्ताका लागि ल्याइएको यो फिचरको सहायताले प्रयोगकर्ताले कुनै पनि भिडिओको जानकारी लिन सक्नेछन् । विशेषगरी आफूले हेर्न लागेको भिडिओ कस्तो भिडिओ हो, त्यसमा के-कस्ता जानकारी छन् लगायतका प्रश्न सोध्न सकिनेछ ।
१ मेदेखि यो फिचर विभिन्न क्षेत्रका प्रयोगकर्तामाझ उपलब्ध भइरहेको छ । नेपालमा भने अहिलेसम्म यो फिचर उपलब्ध भइसकेको छैन ।
पछिल्लो अध्यावधिक: बैशाख २५, २०८१ १५:१०
","बैशाख २२, २०८१ १८:३५"
https://www.techpana.com/2024/146349/discussion-of-mysterious-ai-chatbot-in-the-market,"बजारमा रहस्यमयी एआई च्याटबटको चर्चा, को होला निर्माता ?","काठमाडौं । अहिले एआई को बजारमा एउटा रहस्यमयी च्याटबटको चर्चा चुलिएको छ । टुल शक्तिशाली हुनु र यसको निर्माताबारे केही नबताइनुले उक्त रहस्यमयी एआई च्याटबटले धेरैको ध्यान खिचेको हो ।
अहिले उक्त रहस्यमयी टुल 'जीपीटी २-च्याटबट' नामले चिनिएको छ ।  यो च्याटबट पहिलो पटक ‘च्याटबट एरेना’ मा देखा परेको थियो । च्याटबट एरेना लार्ज ल्याङ्ग्वेज मोडल (एलएलएम) को बेन्चमार्क परीक्षण गर्ने प्लेटफर्म हो । जहाँ यो रहस्यमयी टुलले सबै विकसित क्षमता प्रदर्शन गरेको छ । यो च्याटबटको क्षमता विद्यमान उत्कृष्ट एआई सिस्टमसँग समान रहेको बताइन्छ । यही समयमा साम अल्टम्यान ले हाँकिरहेको ओपनएआई ले जीपीटी फाइभ मा काम गरिरहेको बताइन्छ । सोही कारण धेरैले ओपनएआई नै उक्त रहस्यमयी च्याटबटको निर्माता हुन सक्ने अनुमान पनि गरिरहेका छन् । अझ कतिपयले जीपीटी ४.५ को परीक्षण यो टुलबाट भइरहेको पनि बताइरहेका छन् । ​\
कसरी फैलियो यो टुलको जानकारी ?
अहिलेसम्म यो नयाँ च्याटबटको निर्माता अथवा यसको पृष्ठभूमिबारे केही खुलाइएको छैन । यो टुलबारे जानकारी पनि आधारिक स्रोतबाट नभई एक्स, रेडिट लगायतका सामाजिक सञ्जालबाट आएको हो ।
यसकारण पनि यो टुल यति रहस्यमय देखिएको हो । तर यो टुललाई आफ्नो निर्माताबारे सोध्दा ओपनएआई भएको बताउने गर्छ । जुन फेरि निकै रोमाञ्चक छ ।
जजसले यो टुल प्रयोग गरेका छन्, तिनैले यसको क्षमताबारे प्रशंसा गर्दा यसले यति धेरै चर्चा बटुल्न पुगेको हो । विशेष गरेर उनीहरूले टुलको तार्किक, गणितीय, कोडिङ लगायतका ‍क्षमताबारे खुलेर प्रशंसा गरेका छन्।  यति मात्र नभइ ती सबैमा यो टुलले जीपीटी ४ बराबरको क्षमता प्रदर्शन गरेको र कतिपय अवस्थामा त्यो भन्दा पनि राम्रो गरेको बताइएको छ1 ।
त्यस्तै स्ट्यानफोर्ड युनिभर्सिटीका एआई अनुसन्धानकर्ता एन्ड्रयु गाओ ले यो टुलले 'इन्टरनेसनल म्याथ ओलम्पियाड'को समस्या समाधान गरेको दाबी गरेका छन् । गाओ जस्तै यस क्षत्रका अन्य थुप्रै प्रोफेसनलले यो टुलको राम्रै प्रचार गरेका छन् ।
यो सूचीमा साम अल्टम्यान पनि छन् । उनले आफ्नो एक्स अकाउन्ट मा 'आफूलाई जीपीटी २ मन परेको' बताएका छन् । उनको उक्त पोस्टले यो टुल ओपनएआईकै भएको हुन सक्ने अनुमानलाई थप बल मिलेको हो ।
हुन त विभिन्न समयमा प्रविधिलाई लिएर अनेकौं हल्ला चल्ने गर्छन् । यो रहस्यमयी एआई टुलको सन्दर्भमा पनि त्यही भएको हुन सक्छ ।
पछिल्लो अध्यावधिक: बैशाख १९, २०८१ १५:०
","बैशाख १९, २०८१ १४:५५"
https://www.techpana.com/2024/146305/google-adds-ai-conversation-practice-for-english-language,अङ्ग्रेजी सिक्न चाहनेका लागि गुगलको नयाँ एआई फिचर,"काठमाडौं । आफ्ना प्रयोगकर्तालाई अङ्ग्रेजी बोल्न सिकाउन गुगलले नयाँ फिचर ल्याउने भएको छ । अंग्रेजी बोल्ने सीप सुधार गर्न गुगलले 'स्पिकिङ प्राक्टिक्स' नामक फिचर ल्याउन लागेको हो ।
टेक क्रन्च का अनुसार यस फिचरमा प्रयोगकर्ताले एआई एकीकृत गरिएको ‘ल्याङ्ग्वेज लर्निङ एक्सरसाइज’मा भाग लिन सक्छन् । जुन कुराकानीमा आधारमा हुने बताइएको छ ।
बहुभाषिक देशहरूमा आफ्नो अंग्रेजी बोल्ने सीप सुधार गर्न चाहने मानिसका लागि यस्तो फिचर उपयोगी हुने बताइएको छ । यसमा प्रयोगकर्ताले अझ आकर्षक तरिकाले अंग्रेजी सिक्न मद्दत गर्न यथार्थपरक संवादहरू प्रयोग गरिन्छ । जस्तै; एपले प्रयोगकर्तालाई 'स्वस्थ रहन केके गर्नु पर्ला ?' भनेर प्रश्न गर्नेछ । त्यसपछि प्रयोगकर्ताले यसको जवाफ दिनुपर्ने छ । उक्त जवाफका क्रममा प्रयोगकर्ताले निश्चित शब्द संलग्न गर्नुपर्ने छ । यसले प्रयोगकर्तालाई बोल्न अभ्यास हुने बताइएको छ ।
हाल यो फिचर अर्जेन्टिना, कोलम्बिया, भारत, इन्डोनोसिया, मेक्सिकाे र भेनेजुएला गरी छ देशमा मात्र उपलब्ध छ । त्यहाँका प्रयोगकर्ताले यो फिचर गुगल सर्च ल्याब्स मा फेला पार्न सक्छन् ।
भाषा सुधारमा गुगलले चालेको यो पहिलो कदम भने होइन । यसअघि पनि गुगलले भाषासम्बन्धी विभिन्न टुल ल्याइसकेको छ ।
पछिल्लो अध्यावधिक: बैशाख १६, २०८१ ८:५२
","बैशाख १६, २०८१ ८:३६"
https://www.techpana.com/2024/146303/apple-releases-open-source-ai-models-that-run-on-device,"एप्पलले ल्यायो ओपन सोर्स एआई मोडेल, इन्टरनेट बिनै काम गर्न सकिने","काठमाडौं । एआईको दौडमा अलि पछि रहेको एप्पलले अन्ततः नयाँ जेनेरेटिभ एआई मोडेल सार्वजनिक गरेको छ । एप्पलको मसिन लर्निङ रिसर्चले 'ओपन सोर्स इफिसियन्ट ल्याङ्ग्वेज मोडेल्स (ओपनईएलएम) नामक एलएलएम सार्वजनिक गरेको हो ।
यसले अन्य एलएलएम जस्तो क्लाउड सर्भरमा आधारित नभएर डिभाइसबाटै काम गर्न सक्नेछ । अर्थात् एआई  सम्बन्धी काम गर्न डिभाइसमा भएकै चिपसेट प्रयोग गर्ने गरिन्छ ।
अहिलेका अधिकांश एआई मोडेल क्लाउडमा निर्भर छन् । जस्तै; एआई टुलबाट कुनै पनि काम गर्न तपाईंले दिने निर्देशन क्लाउड सर्भरमा जाने गर्छ । । त्यस्तै नतिजा पनि उसैगरी आउने छ । अब एप्पलको यस एआई मोडेलले भने ‘अन-डिभाइस’ काम गर्ने भएको हो ।
अहिले एप्पलले यो ल्याङ्ग्वेज मोडेल हगिङ फेस हब मा उपलब्ध गराएको छ । यो एक प्रकारको एआई कोड शेयर गर्न मिल्ने प्लेटफर्म हो ।
एप्पलले एआई मोडेललाई ओपन सोर्सका रुपमा उपलब्ध गराएकाले डेभलपरहरूले यसलाई प्रयोग गर्न सक्छन् । यस मोडेल ईमेल लेख्ने तथा लेखन सम्बन्धी कामका अब्बल भएको एप्पलको भनाइ छ ।
एप्पलको श्वेतपत्र अनुसार यसमा आठ मोडेल छन् । तीमध्ये चारलाई कोरनेट (CoreNet) लाइब्रेरीमा तालिम गराइएको छ भने बाँकी चारलाई विशेष कामका लागि डिजाइन गरिएको छ ।
यस मोडेलले अन डिभाइस काम गर्ने भएपछि आईफोन तथा म्याकमा प्रयोग हुनसक्ने सम्भावना छ । अर्थात् एप्पलले आफ्नो एआई मोडेल कस्तो हुन्छ भनेर यसमार्फत छनक दिएको छ ।
आगामी जुनमा हुने डेभलपर कन्फ्रेस नजिकिँदा एप्पलले आफ्नो एआई मोडेल सार्वजनिक गर्नुलाई निकै महत्त्वका साथ हेरिएको छ । किनकी यसअघि आईफोनको नयाँ संस्करणमा एआई टुल चलाउन इन्टरनेट नचाहिने सूचना बाहिरिएको थियो ।
उक्त सूचनालाई एप्पलको यस कदमले केही हदसम्म सत्य साबित गरेको छ । यद्यपि कस्ता फिचर भएका एआई टुल एप्पलले ल्याउँछ भन्ने जानकारी अझै आधिकारिक रूपमा आएको छैन ।
पछिल्लो अध्यावधिक: बैशाख १५, २०८१ १७:५२
","बैशाख १५, २०८१ १७:५२"
https://www.techpana.com/2024/146279/meta-ai-chatgpt,"च्याटजीपीटीसँग मेटाको लडाइँ सुरु, धमाधम नयाँ एआई असिस्टेन्ट ल्याउँदै","काठमाडौं । च्याटजीपीटीले सुरु गरेको च्याटबटको दौडमा मेटा पनि उत्रिएकाे छ । मेटाले गत सेप्टेम्बरदेखि नै इन्स्टाग्राम, फेसबुक, ह्वाट्सएप र मेसेन्जरमा मेटा एआई असिस्टेन्ट राखिसकेको छ । केही समयपछि यो सिधै फेसबुकको फिडमा पनि देखिन थाल्नेछ ।
तपाईं मेटा एप्सको मेसेज इन्बक्समा यससँग च्याट गर्न सक्नुहुन्छ । यसलाई अब तपाईले मेटा डट एआई (Meta.ai) को स्ट्यान्डअलोन वेबसाइटमार्फत पनि पाउन सक्नुहुन्छ ।
वास्तविक च्याटजीपीटीसँग प्रतिस्पर्धा गर्न मेटाको असिस्टेन्टको मुख्य मोडेल राम्रो हुनुपर्छ । यसैले मेटाले आफ्नो आधारभूत ओपन सोर्स मोडेलको रुपमा अर्को प्रमुख भर्सन 'ल्हामा ३' ल्याएकाे छ ।
मेटाका अनुसार ल्हामा ३ ले मुख्य बेन्चमार्कहरूमा आफ्नो वर्गका प्रतिस्पर्धी मोडेलहरूलाई पछाडि पार्नेछ । दुई साना ल्हामा ३ का मोडेलहरू १८ अप्रिलमा मेटा एआई असिस्टेन्ट र बाहिरका डेभलपर दुवैका लागि सार्वजनिक भएका छन् । यसको ठूलो मल्टी-मोडेल आगामी महिनामा आउने मेटाले जनाएको छ ।
मेटाका सीईओ मार्क जुकरबर्गले द भर्जसँग कुरा गर्दै भने, ""मेटा एआईको लक्ष्य ""सबैभन्दा बौद्धिक एआई असिस्टेन्ट"" बन्नु हो, जुन मानिसहरूले संसारभर स्वतन्त्र रूपमा प्रयोग गर्न सकून् । ल्हामा ३ सँगै हामीले त्यो काम सुरु गरिसकेका छौं ।""
मेटा एआई असिस्टेन्ट एकमात्र च्याटबट हो, जसले बिङ र गुगल दुवै सर्च इन्जिनलाई आफ्नो एआई असिस्टेन्टमा एकीकृत गर्छ । मेटाले प्रश्नको आधारमा गुगल वा बिङबाट जवाफ छनौट गरी प्रयोगकर्तालाई व्यापक र विविध जानकारी उपलब्ध गराउँछ ।
यसको इमेज जेनेरेसनलाई पनि अपग्रेड गरिएको छ, जसले एनिमेसन समेत बनाउँछ । अहिले यो केबल अमेरिकामा उपलब्ध छ ।
साथै मेटा एआई अस्ट्रेलिया, क्यानडा, घाना, जमैका, मलावी, न्यूजील्याण्ड, नाइजेरिया, पाकिस्तान, सिंगापुर, दक्षिण अफ्रिका, युगाण्डा, जाम्बिया र जिम्बाबेमा पनि उपलब्ध गराउँदै छ । मेटा एआई विस्तार गर्दै कम्पनीले दैनिक तीन अर्ब प्रयोगकर्तासम्म पुग्ने लक्ष्य लिएको छ ।
पछिल्लो अध्यावधिक: बैशाख १३, २०८१ १५:२९
","बैशाख १३, २०८१ १५:२१"
https://www.techpana.com/2024/146272/useful-online-courses-for-ai-enthusiasts,एआईबारे धेरै कुरा जान्न मन छ ? पढ्नुहोस् यी उपयोगी अनलाइन कोर्स,"काठमाडौं । जताततै एआईको चर्चा भइरहँदा यसबारे थुप्रै कोर्स पनि उपलब्ध भइसकेका छन् । चाहे त्यो विश्वविद्यालयको औपचारिक पाठ्यक्रममा होस् वा विभिन्न तालिम प्रदायक संस्थाले सञ्चालन गर्ने छोटो अवधिको तालिम ।
विभिन्न एआई टुललाई आफ्नो कामका लागि प्रयोग गर्न अथवा यसबारे अझ जानकारी प्राप्त गर्न ती कोर्स निकै उपयोगी हुन्छन् । अहिले ती कोर्स अध्ययन गर्न तपाईंसँग निश्चित शैक्षिक पृष्ठभूमि हुन जरुरी छैन । बस् रूचि, समय र आवश्यक परे पैसा हुन जरुरी छ ।
आज हामी अनलाइनमा उपलब्ध एआई सम्बन्धी विभिन्न सशुल्क/नि:शुल्क कोर्सबारे जानकारी दिने छौं:
लिङ्क्डइन लर्निङ
विश्वको पुरानो लर्निङ प्लेटफर्म मध्येको एक हो । यसमा विभिन्न विषयमाथि बनाइएका कोर्स छन् । यसमा सशुल्क र नि:शुल्क दुवै प्रकारको कोर्स पाइन्छ । तपाईंले एक पटक ३९ डलर (पाँच हजार रुपैयाँ) मासिक शुल्क तिरेपछि प्लेटफर्ममा उपलब्ध सबै कोर्समा पहुँच पाउन सक्नुहुन्छ ।
यस प्लेटफर्ममा उपलब्ध केही कोर्स तल चर्चा गरिएको छ:
-च्याटजीपीटी टिप्स फर द हेल्प डेस्क: यस कोर्समा तपाईंले कसरी रणनीतिक योजना लागु गर्ने, प्रम्प्ट इन्जिनियरिङमा कसरी राम्रो गर्ने, एजेन्ट स्क्रिप्टिङ कसरी लगायतका कुरा सिक्न सक्नुहुन्छ ।
-मसिन लर्निङ विथ पाइथन: फाउन्डेसन यस कोर्समा तपाईंले प्रोग्रामिङ ल्याङ्ग्वेज पाइथन प्रयोग गरेर कसरी मसिन लर्निङ सुरु गर्ने भन्ने विषय सिक्न सक्नुहुन्छ ।
-बिल्डिङ करियर एजिलिटी एन्ड रिसाइलेन्स इन द एज अफ एआई: एआईमा कसरी आफ्नो भविष्य बनाउने र कसरी सफलता पाउने भन्ने विषय यस कोर्समा चर्चा गरिएको छ ।
लिङ्क्डइनमा रहेका अन्य एआई कोर्स हेर्न यहाँ क्लिक गर्नुहोस् ।
अमेजन एडब्लूएस स्किल बिल्डर
विभिन्न सफ्टवेयर सेवा बाहेक अमेजनले शिक्षामा पनि काम गरिरहेको छ । अमेजनले शिक्षामा गरेका सबै काम स्किल बिल्डरमा राखिएका हुन्छन् । त्यहाँ विभिन्न विषयमाथि बनाइएका भिडिओ कोर्स फेला पार्न सकिन्छ । एआई छुट्ने कुरा नै भएन । यस प्लेटफर्ममा पाइएका केही एआई कोर्स:
-अमेजन कोड विस्पर: यसमा तपाईंले अमेजनको कोड विस्परबारे सम्पूर्ण जानकारी बनाउन सक्नुहुन्छ । सफ्टवेयर इन्जिनियरलाई सहयोग गर्न अमेजनलाई तयार पारेको एआई टुल हो । यसमा तपाईंले अलि विज्ञता हाँसिल गर्नु भएपछि आफ्नो कामलाई अझ छिटो, राम्रो तरिकाले गर्न सक्नुहुन्छ ।
-अमेजन बेडरक: जेनेरेटिभ एआई बनाउन अमेजनले दिइरहेको सेवाबारे पुरा जानकारी लिन यो कोर्स पढ्न सक्नुहन्छ ।
अझ यदि तपाईंले एडब्लुएसमा आधारित सेवा लिइरहनु भएको छ अथवा लिने सोचिरहुन भएको छ भने यी कोर्स उपर्युक्त हुन सक्छन् । प्लेटफर्ममा उपलब्ध अन्य एआई कोर्सबारे हेर्न यहाँ क्लिक गर्नुहोस् ।
आईबीएम स्किल्स बिल्ड लर्निङ
बहुराष्ट्रिय प्रविधि कम्पनी आईबीएमले पनि आफ्नै लर्निङ प्लेटफर्म बनाएको छ । जहाँ साइबर सुरक्षा, डेटा विश्लेषण, युजर इन्टरफेस, डिजाइनिङ लगायत प्रविधि सम्बन्धी विभिन्न कोर्स उपलब्ध छन् । ती अध्ययन गर्दा तपाईंलाई व्यावसायिक जीवनमा पनि निकै सहज हुन्छ ।
यसमा एआईका आधारभूत विषयलाई लिएर बनाइएको १० घण्टाको पनि कोर्स उपलब्ध छ । जुन कोर्समा पहुँच पाउन प्लेटफर्ममा अकाउन्ट बनाउनु पर्ने हुन्छ । कोर्स भने नि:शुल्क रहेको छ ।
प्लेटफर्ममा सिकाइ प्रक्रियाका आधारमा समेत एआई कोर्स विभाजन गरिएको छ ।  यसमा भएका अझ धेरै एआई कोर्स हेर्न यहाँ क्लिक गर्नुहोस् ।
डिप लर्निङ (‌ओपन एआई)
च्याटजीपीटी निर्माता ओपनएआईसँग सहकार्य गरेर सञ्चालन भइरहेको डिप लर्निङ प्लेटफर्ममा एआई केन्द्रित ३० भन्दा बढी कोर्स छन् । विशेष गरेर यो प्लेटफर्म उद्योगमै काम गरिरहेको अथवा यस क्षेत्रको ज्ञान भएको डेभलपरका लागि बनाइएको हो ।  यसमा भएका केही कोर्सहरू:
-च्याटजीपीटी प्रम्प्ट इन्जिनियरिङ फर डेभलपर्स: यसमा तपाईंले प्रम्प्ट इन्जिनियरसँगै कसरी आफ्नै च्याटबट बनाउने भन्ने विषय सिक्न सक्नुहुन्छ । यसका लागि च्याटजीपीटीको एपीआई प्रयोग गर्ने तरिका पनि यसका सिकाइएको छ ।
-लार्ज ल्याङ्ग्वेज मोडलर्स विथ सिमान्टिक सर्च: यो कोर्समा सर्च गर्न र नतिजालाई साारांक्ष गर्न कसरी एलएलएम प्रयोग गर्ने भन्नेबारेमा जानकारी दिइएको छ ।
डिप लर्निङको वेबसाइटमा जान यहाँ क्लिक गर्नुहोस् ।
उडेमी
स्वतन्त्र व्यक्तिहरूले कोर्स अपलोड गर्न मिल्ने यस प्लेटफर्ममा पनि एआईबारे विभिन्न विषयमा कोर्स बनाइएको छ । प्लेटफर्ममा एआईका सयौं सशुल्क कोर्स उपलब्ध छन् ।
प्लेटफर्ममा रेटिङ, ड्युरेसन, लेभल लगायतका मापदण्ड राखेर फिल्टर गर्न सकिन्छ । त्यसो हुँदा तपाईंलाई कोर्स खरिद गर्न तथा अध्ययन गर्न सहयोग पुग्छ । यसमा विशेष कामका लागि प्रयोग हुने एआई माथि कोर्स बनाइएको हुन्छ । अर्थात् सामान्य मानिसलाई ध्यानमा राख्दै कोर्स बनाइएको हुन्छ । जुन यसको सकारात्मक पाटो हो ।
कोर्समा भएका केही कोर्स:
-च्याटजीपीटी मास्टर क्लास: यस कोर्समा तपाईंले च्याटजीपीटीबारे सम्पूर्ण जानकारी पाउन सक्नुहुन्छ । जस्तै; व्यापारका लागि प्रम्प्ट इन्जिनियरिङ, प्रोग्रामिङ, च्याटजीपीटी एआई आदि ।
-मिड जर्नी मास्टरी: एआईबाट चित्र बनाउनका लागि अहिलेका चर्चित टुल मध्ये एक हो, मिडजर्नी । यसैबाट कसरी आकर्षक चित्र तयार पार्ने भन्नेबारे यो कोर्स केन्द्रित छन् ।
उडेमीमा एआई कोर्स हेर्न यहाँ क्लिक गर्नुहोस् ।
ग्रो विथ गुगल र स्किल्स शप
व्यक्तिलाई सीप, करियर वा व्यवसाय बढाउन मद्दत गर्ने हिसाबले गुगलले सञ्चालन गरिएको एउटा कार्यक्रम हो, ग्रो विथ गुगल । यसमा कोडिङ, एआई, डिजिटल मार्केटिङ, अनलाइन व्यापार सुरक्षा, मसिन लर्निङ लगायतका विभिन्न विषयमा बनाइएका कोर्स छन् ।
त्यस्तै गुगल स्किल्स शप नि:शुल्क अनलाइन प्रशिक्षण प्लेटफर्म हो, यसमा गुगल प्रडक्ट र टुल सम्बन्धी माथि बनाइएका कोर्स राखिएका छन् ।
यी दुवैमा एआई सम्बन्धी कोर्स छुट्ने कुरै भएन । ती मध्ये एउटा कोर्स हो, जेनेरेटिभ एआई फर एजुकेटर्स । नाम जस्तै यो कोर्स शिक्षकसँग सम्बन्धित छ । दुई घण्टाको यस कोर्समा कक्षाकोठामा भित्र एआई कसरी प्रयोग गर्न सकिन्छ भन्ने विषयमा जानकारी दिइएको छ ।
ग्रो विथ गुगलमा जान यहाँ र स्किल्स शपमा जान यहाँ क्लिक गर्नुहोस् ।
पछिल्लो अध्यावधिक: बैशाख १२, २०८१ १८:११
","बैशाख १२, २०८१ १७:४९"
https://www.techpana.com/2024/146262/national-innovation-center-providing-online-training-on-ai-for-6-months,६ महिनासम्म एआई सम्बन्धी अनलाइन तालिम दिंदै राष्ट्रिय आविष्कार केन्द्र,"काठमाडौं । राष्ट्रिय आविष्कार केन्द्र पोखराले ब्लकचेन तथा एआई क्यापासिटी बिल्डिङ विषयमा तालिम सञ्चालन गर्ने भएको छ । मङ्गलबार सामाजिक सञ्जालमा पोस्ट राख्दै केन्द्रका अध्यक्ष महावीर पुनले तालिमबारे जानकारी दिएका हुन् ।
केन्द्रले पोखराको सिम्पानीमा सञ्चालन गरेको आईसीटी इनोभेसन ल्याबमा सो तालिम सञ्चालन गर्नेछ । आईसीटी ल्याब पोखराका कोअर्डिनेटर हरिबहादुर पहारीका अनुसार अहिले ब्लकचेन तथा वेब थ्री डेभलपमेन्ट सम्बन्धी भौतिक कक्षाको कोर्स सुरु भइसकेको छ । यद्यपि ८ हप्तासम्म सञ्चालन हुने सो तालिममा इच्छुक व्यक्ति सहभागी हुन सक्छन् ।
निःशुल्क सञ्चालन हुने ब्लकचेन तालिमका लागि आवेदन दिन यहाँ क्लिक गर्नुहाेस् ।
त्यस्तै आईसीटी ल्याबले नै छ महिनासम्मको एआई क्यापासिटी बिल्डिङ सम्बन्धी तालिम सञ्चालन गर्न लागेको छ । अनलाइन माध्यमबाट हुने यस तालिमका लागि भने विद्यार्थीबाट अहिले आठ हजार रुपैयाँ शुल्क लिने गरेको पहारीले सुनाए ।
“छ महिनासम्म सञ्चालन गर्ने भएकाले अहिले हामीलाई अपरेसन कस्ट लाग्छ,” टेकपानासँग कुरा गर्दै पहारीले भने, “यस बापत हामीले अहिले आठ हजार रुपैयाँ लिइरहेका छौं । सहभागी बढ्दै गए यो रकम घट्छ ।”
एआई सम्बन्धी तालिम लिन इच्छुक व्यक्तिले यहाँ क्लिक गरी आवेदन दिन सक्नेछन् ।
पछिल्लो समय आईसीटी ल्याबले विभिन्न किसिमका तालिम आयोजना गर्दै आइरहेकाे छ । यसअघि संस्थाले मोबाइल डेभलपमेन्ट तथा वेब डेभलपमेन्ट सम्बन्धी तालिम सञ्चालन गरेको थियाे ।
पछिल्लो अध्यावधिक: बैशाख ११, २०८१ २०:१८
","बैशाख ११, २०८१ २०:५"
https://www.techpana.com/2024/146242/text-to-video-ai-tool-of-microsoft,फोटोकै भरमा भिडियो बनाइदिने माइक्रोसफ्टको नयाँ एआई टूल,"काठमाडौं । माइक्रोसफ्टले फोटोका आधारमा वास्तविक जस्तै देखिने गरी भिडियो बनाइदिने  एआई टुल सार्वजनिक गरेको छ । माइक्रोसफ्ट रिसर्च एसियाले फोटोको भरमा भिडिओ बनाउन सक्ने भासा वान (VASA-1) नामक एआई टूल सार्वजनिक गरेको हो ।
यो टूलले कुनै पनि व्यक्तिको फोटो/चित्र र अडिओ फाइलका आधारमा भिडिओ बनाउन सक्छ । त्यसरी बन्ने भिडिओमा उपलब्ध गराइएको अडिओको आधारमा विभिन्न खालका भावहरू समेत देखाउन सक्छ ।
माइक्रोसफ्टका अनुसन्धानकर्ताले उक्त एआई टूलले बनाएका विभिन्न भिडिओहरू आफ्नो परियोजनाको वेबसाइटमा राखेका छन्, जहाँ हामीले टुलको नतिजा देख्न सक्छौं । यो टुलले फोटोको आधारमा बनाएका केही भिडियो हेर्दा यो वास्तविक रुपमा खिचेको भिडियो जस्तै देखिन्छ ।
एआईले बनाउने भिडिओमा ओठ र टाउकोको चाल भने अझैं पनि मजाले मिलेको देखिँदैन । यसका साथै कतिपय अवस्थामा अडिओसँग सिन्क नभएको पनि देखिन्छ ।
यस टूललाई गलत प्रयोजनका लागि प्रयोग हुन सक्ने भएकाले खतरा पनि उत्तिकै छ ।
यसैकारण यस टुलको अनलाइन डेमो, एपीआई, प्रोडक्ट केही पनि सार्वजनिक रूपमा उपलब्ध नगराउने माइक्रोसफ्टले जनाएको छ । यदि टूल उपलब्ध गराउन परे केही मापदण्ड अथवा सुरक्षा विषयलाई ध्यान दिएर मात्र सार्वजनिक गर्ने बताइएको छ ।
दुरुपयोगको सम्भावना बाहेक यस टूल निकै उपयोगी हुने अनुसन्धानकर्ताको भनाइ छ । यस टूलबाट शैक्षिक गतिविधि गर्न मिल्ने तथा सञ्चारका लागि उपयोगी हुने उनीहरूले बताएका छन् । युट्युबबाट निकालिएका ६ हजार ११२ सेलिब्रेटी सम्बन्धी दश लाख बढी भिडिओ सामग्रीको आधारमा यो टूल विकास गरिएको हो ।
पछिल्लो अध्यावधिक: बैशाख १०, २०८१ १७:३८
","बैशाख १०, २०८१ १७:३८"
https://www.techpana.com/2024/146198/comment-with-ai-feature-on-facebook,फेसबुकमा अब कमेन्ट पनि एआईले नै लेखिदिने !,"काठमाडौं । फेसबुकमा अब कमेन्ट पनि आर्टिफिसियल इन्टेलिजेन्स (एआई)ले नै लेखिदिने भएको छ । मेटाले ल्याउन लागेको एआईको नयाँ भर्सनमा यस्तो सुविधा हुनेछ ।
मेटाका मालिक मार्क जुकरबर्गले बिहीबार एक भिडिओ पोस्ट राख्दै ‘मेटा एआई’ को नयाँ भर्सन सबै प्रयाेगकर्ताका लागि चाँडै नै सार्वजनिक हुन लागेको जानकारी दिए ।
जुकरबर्गका अनुसार फेसबुक, मेसेन्जर, इन्स्टाग्राम र ह्वाट्सएपमा एआई इन्टिग्रेट हुनेछ । यी एपकाे सबैभन्दा माथि एआईको अप्सन देखिनेछ । त्यहीँ ट्याप गरेर प्रयोगकर्ताले आफूले चाहेका प्रश्न सोध्न सक्नुका साथै त्यसलाई चाहेअनुसार निःशुल्क प्रयोग गर्न पाउनेछन् ।
उक्त फिचर आएपछि प्रयोगकर्ताले फेसबुकमा राख्ने कमेन्ट पनि एआईबाटै तयार पार्न सक्नेछन् । हुन त अहिले पनि कुनै फोटो वा पोस्ट‍को कमेन्ट सेक्सन हेर्ने हो भने त्यहाँ पहिले नै तयार पारिएका कमेन्टहरू देख्न सकिन्छ । तर, अब भने ती कमेन्ट आफैंले एआईको सहायताले तत्कालै तयार पार्न सकिनेछ ।
यो फिचर पाइसकेका प्रयोगकर्ताका अनुसार कमेन्ट स्पेसमा ‘कमेन्ट विथ एआई’को अप्सन राखिएको छ । त्यही अप्सनमा ट्याप गरेर कमेन्ट लेख्न सकिने बताइएको छ ।
मेटाको एललामा (LLaMA) टु जेनेरेटिभ मोडेलमा आधारित यो टुलले मानव शैलीमै कमेन्ट लेख्न सक्नेछ । विशेषगरी फोटो, पोस्टको अवस्था हेरेर त्यसका लागि कस्तो कमेन्ट आवश्यक पर्छ भन्ने विश्लेषण गर्छ र त्यसैका आधारमा कमेन्ट तयार पार्छ ।
कतिपयले फेसबुकमा निराश हुने किसिमका पोस्ट राखेका हुन्छन् । त्यस्तोमा एआईले प्रेरणादायी कमेन्ट लेख्न सघाउनेछ ।
अहिले यी फिचर घोषणा गरिएको भए पनि सबै प्रयोगकर्ताले कहिले प्रयोग गर्न पाउँछन् भन्ने खुलाइएको छैन ।
पछिल्लो अध्यावधिक: बैशाख ७, २०८१ १३:७
","बैशाख ७, २०८१ ११:२०"
https://www.techpana.com/2024/146222/nepali-students-take-on-dubai-in-ai-coding-and-robotics-competition,"एआई, कोडिङ र रोबोटिक्स सम्बन्धी प्रतियोगितामा भाग लिन ५१ विद्यार्थी दुबई जाँदै","काठमाडौं । दुबईमा आगामी ४ र ५ मेमा आयोजना हुने ‘कोडेभर ५.० इन्टरनेसनल’ मा सहभागी हुन ५१ जना नेपाली विद्यार्थी जाने भएका छन् । शैक्षिक संस्था स्टिमपेडिया ले आयोजना गर्ने एआई, कोडिङ र रोबोटिक्स सम्बन्धी उक्त प्रतिस्पर्धामा विद्यालय तहका नेपाली विद्यार्थी जान लागेका हुन् ।
यसका लागि गत फेब्रुअरीमा स्टिमपेडियाको नेपाली साझेदार निमा एकेडेमीले राष्ट्रिय स्तरको प्रतिस्पर्धा आयोजना गरेको थियो । त्यसमा देशभरबाट करिब ४०० विद्यार्थी सहभागी भएर एआई, कोडिङ र रोबोटिक्स सम्बन्धी विभिन्न परियोजना बनाएर प्रतिस्पर्धा गरेका थिए ।
ती मध्ये उत्कृष्ट प्रदर्शन गर्ने ५१ विद्यार्थी तथा विद्यार्थी समूह दुबई जान लागेको निमा एकेडेमीले जनाएको छ । ती सबै विद्यार्थी काठमाडौंका एसिया प्यासिफिक स्कुल, काठमाडौं न्यू क्यासल स्कुल, दरबार हाई स्कुल, समृद्धि स्कुल, डियरवाक सिफल स्कुल र रिलायन्स पब्लिक स्कुलका रहेका छन्।
निमा एकेडेमीका अनुसार छनाेट भएका विद्यार्थी दुबईमा २० परियोजनामा करिब ४० देशबाट आउने विद्यार्थीसँग प्रतिस्पर्धा गर्ने छन् । जहाँ रचनात्मकता, नवीनता र उद्यमशीलता लगायतका विषयका आधारमा विजेता छनोट हुनेछ । त्यसमा राम्रो गर्ने १०० सहभागीले २५ हजार डलर बराबरको पुरस्कार प्राप्त गर्ने छन् ।
यसले नेपाली विद्यार्थीलाई अन्तर्राष्ट्रिय मञ्च उपलब्ध हुने तथा २१औं शताब्दीमा आवश्यक पर्ने विभिन्न सीप सिक्ने अवसर मिल्ने निमा एकेडेमीले जनाएको छ ।
पछिल्लो अध्यावधिक: बैशाख ९, २०८१ १३:१८
","बैशाख ९, २०८१ १३:७"
https://techpana.com/2022/11951,"डाटा, एआई र मेसिन लर्निङमा काम नथाल्ने हो भने नेपाल पछि पर्नसक्छ","फ्युज मेशिन एक आर्टिफिसियल इन्टेलिजेन्स कम्पनी हो । यसले आर्टिफिसियल इन्टेलिजेन्सका सहायक बिषयहरु डाटा साइन्स, मेशिन लर्निङ, डीप लर्निङ, तथ्यांकीय विश्लेषणलाई विभिन्न उद्देश्यका लागि एकीकृत गर्ने प्रयास गरिरहेको छ ।
मेसिन लर्निङ, यो तथ्यांकलाई हेर्ने एउटा नयाँ तरिका हो । यसको लागि फ्युज मेशिनले नयाँ पाठ्यक्रमको विकास गरिरहेको छ, जसले आधुनिक डाटा साइन्स र आर्टिफिसियल इन्टेलिजेन्सको सबै पक्ष समेटेको छ । यी सबै पक्षहरु विद्यार्थीलाई जानकारी दिने छ ।
आर्टिफिसियल इन्टेलिजेन्स नेपाल र नेपालीको लागि मात्रै काम लाग्ने नभएर यस विषयमा जान्न चाहने सबैको लागि उपयोगी विषय हो । आर्टिफिसियल इन्टेलिजेन्स भविष्य परिवर्तनको लागि हामी नजिकै आइसकेको शक्ति हो । यो आउने क्रमसँगै परिवर्तन पनि भइरहेको छ र यसले हाम्रो जीवन परिवर्तन गर्ने, हामीले प्रयोग गर्ने कुराहरु परिवर्तन गर्नेछ ।
उदाहरणको लागि हामी मोबाइल फोन प्रयोग गरिरहेको छौं । हामीले प्रयोग गर्ने अन्य प्रविधिले जस्तै यसले पनि हाम्रो जीवनलाई परिवर्तन गराइरहेको छ । यसैकारण नेपालको लागि मात्रै होइन, आधुनिक काम गर्न चाहने हरेकको लागि यो महत्वपूर्ण छ ।
भविष्यमा सबै कुरा डाटासँग सम्बन्धित हुनेछन् । जब हामी हाम्रो मोबाइल फोन, अनलाइन प्रणाली, अनलाइन बैंकिङ, अनलाइन सपिङ जस्ता चिजसँग जोडिन्छौं, ती सबै डाटा हुन् । हामीले जे गर्छौं, स्वतः हामीले डाटाको रुपमा हाम्रा पदचिन्हहरु छाडिरहेका हुन्छौं ।
पहिला हामीलाई डाटा कसरी महत्वपूर्ण हुन्छ भन्ने थाहा थिएन । वास्तवमा विकास भइरहेका प्रविधि र एल्गोरिदमका कारण हामीलाई डाटा हाम्रो भविष्यको लागि महत्वपूर्ण छ । किन कि यसैको कारण हामीले गर्ने हरेक काममा परिवर्तन आइरहेको छ । यसले सबै चिज परिवर्तन गराइरहेको छ ।
औद्योगिकीकरणको बेलामा हरेक कुरा आधुनिक भए जस्तै अहिले पनि सबै कुरा परिवर्तन भइरहेको छ । प्रविधि पनि सही वा गलत दुबै उद्देश्यमा प्रयोग हुन सक्छ । उदाहरणका लागि तपाईं डाटालाई मानिसलाई नियन्त्रण गर्न तथा दबाउन पनि प्रयोग गर्न सक्नुहुन्छ । यो अवश्य पनि राम्रो काम होइन । तर, यदि क्यान्सर निको पार्नको लागि डाटा प्रयोग गरिरहनु भएको छ भने, अवश्य पनि राम्रो काम हो ।
सही कामको लागि डाटा संकलन भएको छ भने, यसले हामीलाई फाइदै गर्छ । डाटा संकलनको बिषयप्रति पनि हामी सजग हुनुपर्ने बेला आएको छ । पहिलो कुरा डाटा संकलन हाम्रो विचार दबाउनको लागि हुन थालेको र दोस्रो गोपनीयताको बिषयलाई लिएर हाम्रो चासो छ । ती डाटा हाम्रो जीवन बचाउनको लागि उपयोग हुन्छ भने चिन्ताको विषयको रुपमा रहन्न ।
तपाईंको शरीरमा कहाँ ट्युमर पलाएको छ र यसलाई कसरी निको पार्ने भन्ने निश्कर्ष निकाल्नको लागि डाटा संकलन गर्नुपर्‍यो भने तपाईं सहमत हुन सक्नुहुन्छ । तपाईंको बिमारी निको पार्नको लागि तपाईं कस्तो खाना खानुहुन्छ, तपाईंको व्यायाम तालिका के छ भन्ने जस्तो तथ्यांक दिन पनि तयार हुनुहुन्छ, किनकी यसले तपाईंको जीवन बचाउन सक्छ । यसको लागि विभिन्न तरिकाहरु छन् । हामी यस्तै बिषयमा कुरा गरिरहेका छौं र यस्तै उदाहरण पनि दिन्छौं ।
विगतमा हामीले कृषिका कामहरु हातैले गथ्र्यौं । हामीले मेशिनको आविष्कार गर्‍यौं । कृषि कर्मको लागि ट्र्याक्टर प्रयोग गर्न थाल्यौं । अब, त्यो अवस्थामा पनि परिवर्तन भइरहेको छ । हामीले फिल्म हेर्ने तरिका समेत बदलिएको छ ।
फिल्म हेर्नुअघि तपाईं वेबसाइटमा जानुहुन्छ र कति जनाले उक्त फिल्मलाई मन पराए भनेर हेर्नु हुन्छ । टिकट काट्नु अघि तपाईं समीक्षा हेर्नुहुन्छ । कार किन्ने बेलामा पनि कस्तो बेलामा यसको ईन्जिनले काम गर्दैन भनेर पहिल्यै बुझ्नुहुन्छ र सोही अनुसारको निर्णय लिनुहुन्छ । अहिलेको अवस्था पहिले भन्दा किन भिन्न छ भने तपाईं पूरा जानकारी लिएर मात्रै निर्णय गर्नुहुन्छ ।
स्वास्थ्यकै कुरा गर्दा सरकारी संस्थाले बिरामीको डाटा संकलन गर्दा फरक पर्दैन । तर निजी अस्पतालले डाटा संकलन गरेर आफ्नो स्वार्थको लागि प्रयोग गरे भन्ने पर्न सक्छ । डाटा यस्तो चिज हो जुन सही र खराब दुवै उद्देश्यको लागि प्रयोग हुन सक्छ । उदाहरणको लागि जोसँग पनि बन्दुक हुन सक्छ । प्रहरीसँग पनि बन्दुक हुन्छ, जुन हाम्रै सुरक्षाको लागि प्रयोग हुन्छ । त्यसैले कसको हातमा शक्ति छ भन्ने कुरामा यो निर्भर रहन्छ ।
तर, महत्वपूर्ण कुरा यदि तपाईंले नयाँ प्रविधिलाई अंगीकार गर्न सक्नु भएन भने विस्तारै तपाईं पछि पर्दै जानुहुन्छ । कुन देश भन्ने कुराले फरक पार्दैन । नेपाल होस् वा अन्य देश । त्यसैले, इन्टेलिजेन्समा भएको खाडल कम गर्ने, मानिसहरुलाई शिक्षित तुल्याउने र प्रविधिको क्षेत्रमा भइरहेको विकाससँग अभ्यस्त गराउनु महत्वपूर्ण हुन्छ ।
फ्युज मेशिलने यही खाडल कम गर्न चाहिरहेको छ । यो निकै महत्वपूर्ण काम हो । औद्योगिकीकरणको कुरा गर्दा, नेपालले त्यो बेलाको प्रविधि प्रयोग गर्न पाएन होला तर अहिलेको अवस्था त्यस्तो छैन । एउटा कम्पनीले मानिसलाई समस्या समाधान गर्ने उपायको बिषयमा शिक्षित गर्न खोजिरहेको छ, योबाहेक यहाँ भएका दक्ष जनशक्तिलाई अन्य विश्वमा रहेका समस्या समाधानको लागि निर्यात गर्न पनि सकिन्छ ।
फ्युज मेशिनले तयार पारिरहेको पाठ्यक्रमले यहाँका जनशक्तिलाई प्रतिस्पर्धी बनाउने प्रयास गर्नेछ । जसका कारण यहाँ भएका इन्जिनियरहरु पनि अन्य देशका जस्तै गुणस्तरीय काम गर्न सक्ने हुन सकुन । यदि फ्युज मेशिनले यसो गर्न सक्छ भने नेपालमा भएका विश्वविद्यालय र अन्य संस्थाहरुले यसलाई अंगीकार गर्न नसक्ने कुरै छैन ।
यस्तो सेवाको अंगीकार गरेर सीपको खाडल पुर्न सकिन्छ । त्यसकै लागि फ्युज मेशिनले महत्वपूर्ण काम गरिरहेको छ भन्ने लाग्छ । आज धेरै मानिसले थाहा पाएर वा नपाएरै डाटा प्रयोग गरिरहेका छन् । सायद उनीहरु के भइरहेको छ भन्ने बारे बेखबर छन् ।
हामीले मोबाइल फोन प्रयोग गरिरहेका छौं । र, मेशिन लर्निङ र आर्टिफिसियल इन्टेलिजेन्स एल्गोरिदम भनेको के हो, ती मोबाइल फोनको प्रयोगको लागि क्वान्टम फिजिक्सले पनि महत्वपूर्ण भूमिका खेलिरहेका छन् भन्ने हामीलाई थाहा नहुन सक्छ ।
तर भविष्यमा यस्तो हुने छैन । हामी परिवर्तन हुनेछौं, हामीले फरक काम गरिरहेको हुनेछौं, मेशिनसँग सम्बन्धित बढी काम गरिरहेको हुनेछौं । मेशिन र ती एल्गोरिदमलाई बुझ्नेछौं । सबैले एल्गोरिदम निर्माण गर्नुपर्छ भन्ने छैन ।
तर तपाईं हामी त्यसको महत्वपूर्ण प्रयोगकर्ता चाहिँ हुनेछौं । संभवतः अहिलेका ६० देखि ७० प्रतिशत कामहरु स्मार्ट जबको रुपमा परिवर्तन हुनेछन् । तपाईं कस्तो काम गर्न चाहनु हुन्छ ? पक्कै पनि बढी आम्दानी, बढी खुला र प्रतिस्पर्धी, विश्वभर काम पाइने स्मार्ट जब गर्न चाहनु हुन्छ ।
हामीले परिवर्तनशील भएर वा नयाँ प्रविधि अंगीकार गरेर आफूलाई त्यसमा अभ्यस्त बनाउन सक्छौं । किन कि परिवर्तन रोकिन्न । खासमा हाम्रो शक्ति भनेकै हाम्रो परिवर्तनशिलता हो । मानव इतिहास हेर्ने हो भने पनि हामी परिवर्तनशील भएकै कारण सफल भएका हौं । चार वर्ष अघिसम्म नेपालमा आर्टिफिसियल इन्टेलिजेन्स सम्बन्धी सेवा दिने कुनै कम्पनी थिएन ।
तर, टेलिकमसहितका केही कम्पनीलाई सेवा दिन हामी आएका छौं । यसले पनि हामीलाई केही सन्देश दिन्छ– परिवर्तन भइरहेको छ । र, स्थानीय कम्पनीले स्थानीय जनशक्तिबाटै त्यो आवश्यकता पूर्ति गरिरहेको छ ।
चार वर्षमा यति धेरै काम भएको छ भने अनुमान गर्नुस् एआई स्कुललाई निरन्तरता दिए १० वर्षमा के हुन्छ ? हामीसँग धेरै डाटा इन्जिनियर हुनेछन्, हामी अझ धेरै बजारसम्म पुग्नेछौं, एआईको प्रयोगले हामी धेरै बजार मूल्य निर्माण गर्नेछौं । जसले धेरै नयाँ रोजगारीको अवसर दिनेछ ।
परम्परागत तथ्यांकीय विधि भन्दा नयाँ खालको एआई सीप हामीले दिन खोजेका हौं । डाटाबाट काम गर्न सक्ने एल्गोरिदमसहित हामी आएका छौं । यसलाई म विस्तृतमा भन्छु । पहिला हामीसँग तथ्यांकीय विधि थियो । हामीले धेरै कुराको मापन यस्तै विधिबाट गर्थ्यौं । उदाहरणको लागि आज पानी परिरहेको छ र भोलि के हुन्छ ? यस्तो अवस्थामा हामी गत वर्ष यति पानी परेको थियो र यो वर्ष यति पर्यो भन्न मात्रै सक्छौं ।
तर, आधुनिक एल्गोरिदमले त्यस्ता कोठामा बसेर संकलन गरिएका तथ्यांकमा मात्रै आधारित नभई थप आधुनिक तरिकाहरु अपनाउँछ । यसले न्यूरल नेटवर्क, डाटाको सिकाई र सूचकहरुको प्रयोगद्धारा असम्भव कामलाई सम्भव तुल्याउँछ ।
नयाँ विधिको प्रयोगबाट हामीले भोलि पर्ने पानीको सम्भावना मात्रै नभई आगामी वर्ष मुद्राको भाउ कस्तो हुन्छ ?, बजारको अवस्था के हुन्छ ? कसरी निश्चित खालका रोगहरु परिवर्तन भइरहेका छन् ? जस्ता तथ्यांकीय विश्लेषणबाट मात्रै थाहा हुन नसक्ने कामहरु हामी गर्न सक्छौं ।
फ्युज मेशिनले त्यस्ता एल्गोरिदम, मेशिन लर्निङ विधि, न्यूरल नेटवर्क, आर्टिफिसियल इन्टेलिजेन्सलाई पाठ्यक्रममा समावेश गर्ने प्रयास गरेको छ । जसका कारण यहाँका आधारभूत ज्ञान भएका जोकोही विद्यार्थीलाई पनि फ्युज मेशिनका विज्ञहरुले मूल्यांकन गर्छन् र उनीहरु यो कार्यक्रमको लागि छानिन सक्छन ।
उनीहरुले कक्षामा सहभागी हुनुको साथै भिडियोमार्फत फ्युज मेशिनमा भएका १ सय ३० भन्दा बढी डाटा इन्जिनियरहरु र विश्वभरका डाटामै पीएचडी गरेका ८–१० जना व्यक्तिहरुसँग पहुँच पाउन सक्छन् । उनीहरुले आफ्नो विज्ञता नेपालका विभिन्न स्कुलका विद्यार्थीहरुसँग बाँड्न सक्छन् ।
मलाई लाग्छ, के भइरहेको छ र के परिवर्तन भइरहेको छ भन्ने मात्रै होइन । सबैभन्दा महत्वपूर्ण प्रश्न त एआई विधि र मेशिन लर्निङ विधिको लागि नेपालले के गरिरहेको छ भन्ने हो । नेपालले यसमा योगदान गर्न सक्छ कि सक्दैन भन्ने हो । फ्युज मेशिनले यस्ता सबै सेवाहरु नेपाली विद्यार्थीलाई प्रदान गर्न प्रयास गरिरहेको छ ।
वास्तवमा, परिवर्तन भइरहेको छ । सायद भइ नै सकेको छ । किन कि धेरै चिजहरु परिवर्तन भइसकेका छन् । हामीसँग अहिले मोबाइल फोन छ, हामीसँग स्याटेलाइट डाटा छ । अनुमान र विश्लेषण गर्ने क्षमता छ । गुगल र फेसबुक छन्, जुन एआईकै कारण चलिरहेका छन् । त्यसकारण महत्वपूर्ण प्रश्न, हामीले यसलाई उपयोग गर्ने कि नगर्ने भन्ने हो । अर्को प्रश्न, हामी कहिले यसलाई उपयोग गछौं भन्ने हो किनकी परिवर्तन अपरिहार्य छ ।
पछिल्लो अध्यावधिक: असोज २, २०७९ २२:३०
","पुस १७, २०७६ ११:२०"
https://techpana.com/2022/18444,एआई सहित ३ क्यामरा भएको ह्वावे वाई सेभेन पी नेपाली बजारमा,"काठमाण्डौं । ह्वावे कञ्जुमर बिजनेस ग्रुपले नयाँ मोबाइलफोन ह्वावे वाई सेभेन पी नेपाली बजारमा सार्वजनिक गरेको छ । ४८ एमपीको मेन क्यामरा सहितको ट्रिपल क्यामरा सिस्टम रहेको मोबाइल थप नयाँ विशेषताका साथ बजारमा आएको हो ।
ह्वावे वाई सेभेन पी मूल्यअनुसारको सही उत्पादन खोज्ने ग्राहकहरूका लागि एकदमै सही रोजाई भएको कम्पनीले जनाएको छ ।
यो स्मार्टफोन कालो (क्लासिक मिडनाइट ब्ल्याक) र नीलो (युनिक ओरोरा ब्लु) रंगमा उपलब्ध छ । ४ जीबी र्‍याम तथा ६४ जीबी स्टोरेज भएको ह्वावे वाई सेभेन पी को मूल्य नेपाली बजारमा २३,९९० रुपैयाँ तोकिएको छ ।
ह्वावे वाई सेभेन पीमा पछाडि भागमा ट्रिपल क्यामरा सेट अप रहेको छ । यसमा एफ÷१.८ वाइड अपार्चर लेन्ससहितको ४८ एमपीको मेन क्यामरा रहेको छ । जसमार्फत् हाई रेजोलुसनको फोटो खिच्न सकिन्छ ।
यसमा रहेको ८ एमपीको अल्ट्रा वाइड क्यामराले ल्यान्डस्केप सट, समूहमा खिचिने फोटो तथा वाइड एंगल भिडिओ खिच्नका लागि १२० डिग्री फिल्ड अफ भ्यूलाई सपोर्ट गर्छ ।
साथै यसमा कुनै पनि आकर्षक पोट्रेटहरू खिच्नका लागि चाहिने डेप्थ अफ फिल्ड इफेक्ट सपोर्ट गर्ने २ एमपीको डेप्थ असिस्ट क्यामरा पनि रहेको छ ।
ठूलो १÷२ इञ्च सेन्सर भएको ह्वावे वाई सेभेन पीले कम प्रकाश भएको ठाउँमा पनि आकर्षक फोटोहरू खिच्न सक्छ ।
साथै नाइट मोडले ६ सेकेण्डभित्र खिचिने फोटोहरूका लागि स्टेबलाइजेसन सपोर्ट गर्दछ । ह्वावे वाई सेभेन पीमा एआई सिन रिकग्निसन क्यामेरा राखिएको छ ।
जसले पाँच सयभन्दा बढी सिनहरू आफै चिन्न सक्छ र रियल टाइम कस्टम म्यानेजमेन्ट इन्ह्यान्समेन्ट गरिदिन्छ । साथै यसमा भएको पञ्च फूल भ्यू डिस्प्ले ह्वावेको क्यामेरा एआई एल्गोरिदमहरू सपोर्ट गर्ने शक्तिशाली ८ एमपी फ्रन्ट क्यामरा हो ।
फोनमा ह्वावे हिसन ६.० सराउण्ड साउण्ड, डुअल सिम तथा ५१२ जिबीसम्मको मेमोरी कार्ड लागि ट्रिपल स्लट समेत राखिएको छ ।
ह्वावे वाई सेभेन पीको पछाडिको भागमा रिफेक्लेटिभ लेयर रहेको छ, जसले फ्युचरिस्टिक ग्लेर इफेक्ट दिन्छ । मिड फ्रेमले दुई साइडहरूलाई बिना कुनै अवरोध कनेक्ट गर्दछ । जसले हेर्दा निकै आकर्षक देखिने स्ट्रिमलाइन्ड यूनी बडी दिन्छ ।
शोस्टपरका रुपमा डिजाइन गरिएको ह्वावे वाई सेभेन पीमा आकर्षक पञ्च फुल भ्यू डिस्प्ले जडित छ । ६.३९ इञ्च अग्लो र थोरै बेजल भएको यो मोबाइलफोनले १५६० एक्स ७२० एचडी प्लस रेजोलुसन सपोर्ट गर्दछ ।
मोबाइलको बाँया भागमा माथी रहेको कुनामा ४.५ एमएम चौडाईको ब्लाइन्ड होल (प्वाल) छ । जुन मोबाइलफोन इन्डष्ड्रीमा हुने मध्येकै सबैभन्दा सानो हो ।
किरिन ७१० एफमा आधारित इन्टेलिजेन्ट ईएमयूआई ९.१ ह्वावे वाई सेभेन पीको उत्कृष्ट कार्यप्रदर्शन र मनोरञ्जन सम्बन्धी एपहरू चलाउँदा प्रयोगकर्तालाई सहज अनुभव प्रदान गर्दछ ।
४ हजार एमएएच क्षमताको ब्याट्री तथा एआई पावर सेभिङ प्रविधियुक्त यो फोनको ब्याट्रीको आयु लामो र टिकाउ छ ।
यो फोन ह्वावे मोबाइल सर्भिसेस (एचएमएस) जडित छ प्रयोगकर्ताहरूले आफ्नो मोबाइलमा सजिलै एप डाउनलोड गर्न सकिने ह्वावे एप ग्यालरीका साथै अन्य आकर्षक फिचर समेत रहेका छन् ।
ट्रेन्ड सेटिङ पन्च फूल भ्यु डिस्प्ले युक्त यो मोबाइलमा विशेष डिस्प्ले प्यानल राखिएको छ । साथै मोबाइल उद्योगकै अग्रणी ब्लाइन्ड होल सोलुसनले यसको डिस्प्ले स्टाइलिस देखिन्छ । मोबाइलमा सुरक्षित तथा छिटो अनलकका लागि फेस अनलक २.० प्रयोग गरिएको छ ।
ह्वावेले १७० भन्दा धेरै देशहरुमा आफ्ना उत्पादन तथा सेवाहरु  उपलब्ध गराउँदै आएको छ । अमेरिका, जर्मनी, स्वीडेन, रुस, भारत तथा चीनमा गरी ह्वावेका १५ वटा अनुसन्धान तथा विकास आर एण्ड डी सेन्टरहरू रहेका छन् ।
विश्वको एक तिहाई जनसंख्याले कम्पनीका उत्पादन तथा सेवा प्रयोग गर्ने गरेका छन् । कञ्जुमर बिजनेस ग्रुप ह्वावेको तीनवटा बिजनेस युनिट मध्ये एक हो । जसअन्तर्गत स्मार्टफोन, मोबाइल ब्रोडब्यान्ड सर्भिस, होम डिभाइस तथा क्लाउड लगायतका सेवा तथा व्यवसाय रहेका छन् ।
पछिल्लो अध्यावधिक: असोज २, २०७९ २२:३१
","चैत २, २०७६ १३:३८"
https://techpana.com/2022/19936,"बिग डेटा र एआईको त्यो ‘फ्यूजन’, जसले चीनमा रोक्यो कोरोनाको नयाँ संक्रमण","काठमाडौं । विश्वभर नै महाव्याधिको रुपमा फैलिएको कोरोना भाइरस चीनबाट उत्पन्न भयो र अहिलेको परिस्थितिका लागि धेरै हदसम्म पनि चीन जिम्मेवार छ । कोभिड १९ महामारीको बारेमा विश्वसमक्ष जानकारी पुर्याउन ढिलाई गरेको, संक्रमण र मृत्यु संख्यालाई लुकाएको कारणले यो संक्रमण फैलिएको आरोप पनि चीनमाथी लाग्ने गरेको छ ।
चीनले यसको भरपाई वुहानका साहसी फिजिसियन डाक्टर ली वेनलियाङको परिवारसँग क्षमा मागेर गर्न चाह्यो । जसले कोरोना संक्रमणको खतराको बारेमा जानकारी त दिएका थिए तर उनको चेतावनीलाई राज्यले वेवास्ता गर्दा उनी लगायत चीनमा यो भाइरसका कारण हजारौंले ज्यान गुमाउनु पर्यो ।
सुरुवातमा जस्तो सुकै गलत काम गरेपनि चीनले आफ्नो भूललाई छिटै सुधार भने गरेको छ । यो सुधारको पछाडि उच्चतम प्रविधिको प्रयोग मुख्य आधार बन्यो । चीनले संक्रमण रोक्न फोन ट्रयाकिङ, क्वारेन्टाइनलाई नियमन गर्ने एप्स र अन्य प्रविधिगत उपाय प्रयोग गर्यो जुन एकदमै प्रभावकारी पनि साबित भयो । यसबाट सुरुवातमा विनाशतर्फ गईरहेको चीनमा अहिले कोरोनाको नयाँ संक्रमण देखिने क्रम कम छ ।
कोरोना भाइरस विरुद्धको लडाईंमा अहिले चीनको हाईटेक विधिको एकदमै धेरै चर्चा चलेको छ । अस्पतालमा रोबोटले खाना पुर्याउँदैछ । अनुहार पहिचान गर्न सक्ने क्यामेराले मानिसको तापमान मापन गर्दैछ र ड्रोनले लकडाउनलाई सुनिश्चित गर्दैछ ।
तर चीनमा अहिले एउटा अदृश्य प्रविधि पनि प्रयोगमा आएको छ, जुन एकदमै विवादित छ । यो चीनको विवादास्पद डेटा सर्भिलेन्स सिस्टम हो । यो सिस्टमले मानिसलाई अनलाइन र अफलाइन दुवै मोडमा ट्रयाक गर्न सक्छ ।
कम्युनिष्ट प्रशासनले दशकौं समय लगाएर बनाएको यो डेटा सर्भिलेन्स सिस्टम अहिले महामारीको समयमा एकदमै प्रभावकारी सावित भएको छ । यो सिस्टमलाई लिएर विश्वले चीनको धेरै आलोचना पनि गरेको छ । तर अहिले यो महामारीको स्थितिमा विश्वले यो प्रविधिलाई धेरै आशापूर्ण नजरले हेरिरहेको छ ।
दक्षिण कोरियामा पनि यसको प्रयोग भएको छ । इरान, इजरायल, सिंगापूर, ताइवान र रसियाजस्ता मुलुक पनि डेटा प्रयोग गरेर महामारी नियन्त्रण गर्न चिनियाँ प्रविधिको प्रयोग गरिरहेको छ ।
यस्तो छ चीनको डेटा सर्भिलेन्स सिस्टमको प्रविधि चीनको यो सर्भिलेन्स सिस्टम नेशनल आईडी कार्डबाट सुरु हुन्छ । चीनमा हरेक कामका लागि यो आईडीको आवश्यकता पर्छ । तपाईले फोन किन्दादेखि कुन एप प्रयोग गर्नुहुन्छ सबै जानकारी यो नेश्नल आइडी कार्डसँग आएर जोडिन्छ ।
लकडाउन गरिएको क्षेत्रमा मानिसको फोनको लोकेसनको आधारमा उनीहरुको आवतजावतमाथि निगरानी राखिएको छ । सबैतिर कफ्र्यु जारी गरिएको छ । यदि कोही व्यक्ति कोरोनाबाट संक्रमित छ भने उसलाई बाँकी मानिसबाट अलग्याएर राखिन्छ र त्यस्तो व्यक्तिले आफ्नो निर्धा्रित घेराभन्दा बाहिर निस्कने प्रयास गर्यो भने निगरानी गरिरहेका अधिकारीमाझ अलर्ट पुग्छ ।
फोन डेटाले पछिल्लो दुई हप्तामा संक्रमित व्यक्ति कहाँकहाँ पुगेको थियो भन्ने कुरा पनि पत्तो लगाउन सकिन्छ । मानिस र कम्प्युटर डेटाको आधारमा संक्रमितले क कसलाई संक्रमण सारेको छ भन्ने कुरा पनि पत्तो लगाउन सकिन्छ ।
यदि संक्रमित व्याक्तिले रेलको यात्रा गरेको छ भने त्यसमा यात्रा गर्ने खतरामा रहेका सबैलाई  म्यासेज मार्फत सचेत रहन जानकारी गराईन्छ । हरेक व्यक्तिलाई उसलाई हुने खतराको आधारमा एउटा विशेष रंगको क्युआर कोड जारी गरिन्छ । यसमा हरियोले कुनै खत्रा नभएको संकेत गर्छ, पहेलो रंगले संक्रमणको सम्भावित क्षेत्रभित्र रहेको संकेत गर्छ र रातो रंगले कोरोना भाइरस पोजिटिभ संक्रमित बुझाउँछ ।
तर चिनियाँ सरकारको इन्फोर्समेन्ट टिम बिना यो सर्भिलेन्स सिस्टमले काम गर्न सक्दैन । प्रहरी र स्वयंमसेवक हरेक अपार्टमेन्टको बाहिर तैनाथ छन् । पाँच हप्ताको अवधिमा चीन हजारौं कोरोना संक्रमणको मामिलाबाट शून्यमा झरेको छ । तर जुन मुलुकमा कोरोना संक्रमणलाई रोक्न यो सिस्टमको प्रयोग भईरहेको छ त्यहाँका मानिस भविष्यलाई लिएर चिन्तित भने छन् ।
ती देशमा यो मास सर्भिलेन्स प्रणालीले लन्च गर्न अघि त्यहाँको सरकार र सार्वजनिक स्वास्थ्यका प्राध्यापक यो प्रणालीले प्रभावकारीरुपमा यो संकटको सामाधान गर्ने कुराको सुनिश्चितता गर्नुपर्ने बताउँछन् । अहिलेको  समयमा प्रविधिले मानिसको गोपनियतालाई संकटको स्थितिमा पुर्याएको आरोप लाग्दै आईरहेको छ ।
यसबीच चीनभित्र बनेका स्मार्टफोन एप्सले पनि यो संक्रमणलाई रोक्नमा हदैसम्मको भूमिका निर्वाह गरेका छन् । सिन्ह्वा समाचार संस्थाका अनुसार चीनको ई कमर्श जाइन्ट कम्पनी अलिबाबाले गत फेब्रुअरी १५ मा एउटा स्मार्टफोनमा आधारित एप स्काईनेट एकै हप्तामा सयओटा चिनियाँ सहरमा लन्च गरेको थियो ।
राज्य परिषदको प्रशासनले अलिबाबा र अलि पेलाई नेशनल आईडीको प्लेटफर्ममा स्वास्थ्य सम्बन्धि जानकारी संकलन गरी कोरोना प्रसार रोक्न कोड सिस्टम बनाउन सहकार्यको लागि आह्वान गरेको थियो । यसरी स्काईनेट एप देशभर फैलिएर गयो र यो एप नै महामारी रोकथामको स्ट्याण्डर्ड बन्यो ।
ह्वावे जस्ता चिनियाँ जाइन्ट कम्पनीले हेल्थ केयरका लागि एआईमा आधारित एप्लिकेसन बनाउन वर्षौं मेहेनत गर्यो । २०१७ मा उसले डच इलेक्ट्रोनिक्स कम्पनी फिलिप्ससँग चीनकालागि नयाँ क्लाउडमा आधारित हेल्थकेयर सोलुसन बनाउन जोइन्ट भेन्चरमा हस्ताक्षर गर्यो ।
यस्ता डिजिटल प्रविधिमा आधारित हेल्थ केयर सुविधाले कम समयमा नै रोगको पहिचान  गरेर तथ्यमा आधारित विश्लेषण सहित संक्रमणको सम्भावित पूर्वानुमान गर्छ । ह्वावे र फिलिप्सको यो सामुहिक परियोजनाको परिक्षण पूरा भईसकेको छ ।
यो उपक्रमले अब क्लाउड र मेसिन लर्निङमा आधारित रहेर अतुलनीय गति र पहुँचका साथ हेल्थकेयर प्रणालीलाई डिजिटलाइज गर्दै अवरोध उत्पन्न गराउने तयारी गरिरहेको छ । मेडिकल डेटा र यसलाई तोडमोड गर्नसक्ने क्षमता दिएर चीन विश्वभरीका प्रमुख फर्मास्युटिकल कम्पनीको लागि एउटा चुम्बक बनेको छ ।
कोभिड १९ को महामारीसँग यसलाई रोक्न चीनले उच्चतम प्रयोग गरेको प्रविधिले उसको शक्तिलाई विश्वसामू छर्लङ्ग बनाएको छ । यसको नजिता हाम्रो सामू छ । मध्य मार्चसम्म आईपुुग्दा चीनमा संक्रमण दर शून्यमा झरेको छ ।
चीनले वितेको एक दशकमा स्वास्थ क्षेत्रमा बिग डेटा, आर्टिफिसियल इन्टेलिजेन्स र अन्य आईटी संसाधनमा व्यापक लगानी गरेको कारण नै उसले कोभिड १९ सँग यसरी लड्न सकेको हो । चिनियाँ डेटा वैज्ञानिकले स्मार्टफोनको आधारमा मिल्ने लोकेसन डेटा र कोभिड १९ को फरेन्सिक परिक्षणको परिणामको आधारमा प्राप्त स्वास्थ जानकारीलाई एकिकृत गरेर एक अर्ब ४० करोड जनसंख्या भएको मुलुकमा संक्रमणलाई घटाए ।
कोभिड १९ का परिक्षण परिणाम कतिपय अवस्थामा त्रुटीपूर्ण हुन्छन् । तर स्वास्थ्य प्रशासनले व्यापक स्तरमा शारीरिक तापमान, मुटुको गति र ब्लक अक्सिजन स्तरको रियल टाइम सेम्पल जानकारी पाउने हो भने उनीहरुले संक्रमणको खतरालाई धेरै हदसम्म तथ्यको नजिक रहेर विश्लेषण गर्न सक्छन् ।
एजेन्सीको सहयोगमा ।
पछिल्लो अध्यावधिक: असोज २, २०७९ २२:३१
","चैत २३, २०७६ १८:५६"
https://techpana.com/2022/20382,एआईले स्वास्थ्य सेवालाई कसरी मद्दत गर्न सक्छ ?,"काठमाडौं । माइक्रोसफ्टका प्रमुख प्राविधिक अधिकृत (सीटीओ) केभिन स्कटले आफ्नो नयाँ पुस्तक ‘री प्रोग्रामिङ द अमेरिकन ड्रिम: फ्रम रुरल अमेरिका टु सिलिकन भ्याल्ली-मेकिङ एआइ सर्भ अस अल’ बारे भर्ज कास्ट सँगको अन्तरवार्ता श्रृंखलामा  कुराकानी गरेका छन् ।
स्कटको पुस्तकमा आर्टिफिशियल इन्टेलिजेन्स र मेसिन लर्निङले ग्रामीण अमेरिकालाई रोजगारी देखि शिक्षा र सार्वजनिक स्वास्थ्यमा कसरी आधारभूत विधिबाट सहयोग पुर्‍याइरहेको छ भन्ने विषयलाई प्रस्तुत गरेका छन् ।
उक्त पुस्तकको एउटा च्याप्टरमा केभिनले आजको विश्वमा एआईले स्वास्थ्य सेवा र रोगको पहिचानमा कसरी सहायता गर्छ भन्ने विषयमा केन्द्रीत रहेका छ । हालको जस्तो संकटको अवस्थाको समाधानका विषयमा पनि स्कटले आफ्नो पुस्तकमा लेखेका छन् ।
विशेषगरी ‘नेचुरल ल्याङग्वेज  प्रोसेसिङ’ बाट प्रशिक्षित गर्न प्रयोग गरिने सुपर कम्प्युटरलाई प्रयोग गरेर कोरोना भाइरसको भ्याक्सिन र थेरापीको खोजी गर्न सकिने कुरामा उनले जोड दिएका छन् ।
विशेषगरी अहिलेको जस्तो संकटको अवस्थामा एआईले कसरी स्वास्थ्य सेवालाई सहयोग पुर्‍याउन सक्छ ?  केभिनकै शब्दमा :
अहिले केही कुरा देखा परेका छन् ।  मैले पुस्तकमामा उल्लेख गरेको एउटा कुरा अहिले चर्चामा छ । हाम्रो समाजको अहिलेको उद्देश्य भनेको सबैका लागि उच्च गुणस्तर र सुलभ स्वास्थ्य सेवा हो ।
मेरो विचारमा यी सबै कुरा प्राप्त त्यतिखेर मात्र हुनसक्छन्, जतिखेर  हामी हस्तक्षेपकारी प्रविधिका पछिल्लो विकासलाई प्रयोग गर्ने छौँ ।‍ र एआई नै त्यो हस्तक्षेपकारी प्रविधि हो । तपाईंले एआईमा आधारित डायग्नोस्टिक फ्रन्टमा धेरै विकास पनि देख्दै आउनु भएको छ ।
संकटबाट गुज्रिरहेको अहिलेको अवस्थामा धेरैजनाले अहिले यसमाथि काम गरिरहेका छन् । मैले च्यान जुकरवर्ग इनिसिएटिभ्सबारे सुनेको थिएँ ।
उनले गरिरहेको काममा शरीरको सबै भागमा बायोमेट्रिक सेन्सिङ (जस्तै स्मार्टवाच वा फिटनेस ब्याण्ड वा त्योभन्दा अझै जटिल उपकरण) राख्ने हो भने यसले मुटुको धड्कनको डेटा, शरीरको तापमान र रगतमा अक्सिजनको सेचुरेसन मापन गर्न सक्छ ।
यी डेटाहरु उपलब्ध भएको अवस्थामा यसले हाम्रो शरीरको पर्फमेन्सको बायोमेट्रिक अध्ययन गर्नसक्छ । सिमित समयभित्र यसको सहायताबाट हामी डायग्नोस्टिक मोडल तयार गर्न सक्छाैं ।
जसले यी डेटालाई हेरेर हामी विरामी हुन लागेका छाैं वा छैनाैं भन्ने कुराको तथ्यमा आधारित रहेर अनुमान गर्नसक्छ । साथै हाम्रो शरीरमा के भइरहेको छ र के हुन लागेको छ भन्ने कुराको पनि अनुमान गर्नसक्छ ।
एउटा कार्डियोलोजिस्टले दिनभर नै तपाईंको हेरचाह गरेर बस्न सक्दैन  । तपाईंको राम्रो वार्षिक कोर्डियोलोजिकल परीक्षण गराउन विश्वमा पर्याप्त कार्डियोलोजिस्टहरु पनि छैनन् ।
यो कुरा असम्भव छैन । यी उपकरणहरु व्यापक मात्रामा प्रयोगमा ल्याउने हो भने स्वास्थ्य क्षेत्रमा हामीले सोचेजस्तो आगामी मार्ग कोर्न सक्छाैं । र यसले स्वास्थ्य सेवालाई सर्वसुलभ बनाउन सहयोग गर्नेछ ।
अर्को एउटा होस नै उडाउने विज्ञान छ । जसलाई बायोसाइन्समा एआई र अहिलेका अत्याधुनिक उपकरणहरुको संगमले तयार गर्न सकिन्छ । उदाहरणका लागि माइक्रोसफ्टमा हामीले दुई वटा काम गरेका छाैं ।
बायोलोजीमा हामीले लामो समयदेखि एउटा समस्या देख्दै आइरहेका छाैं । वर्षाै‌देखि इम्युनोलोजिस्टहरु शरीरमा वितरण भएका टी सेल्सलाई हेरेर प्रतिरक्षा प्रणालीलाई अध्ययन गर्न सकिन्छ कि भनेर खोज अनुसन्धान गरिरहेका छन् ।
यो प्रोफाइलबाट शरीर कुन रोगसँग लडिरहेको छ र कुनसँग लड्न तयारी गर्दैछ भन्ने कुराको निर्क्योल गर्नसकिन्छ ।
इम्युनोलोजिस्टहरु टी सेल रिसेप्टर एन्टी जिन म्याप बनाउने प्रयास गरिरहेका कारण यी कुराहरु पत्ता लगाउन अप्ठ्यारो भइरहेको छ ।
तर अहिले हामीसँग उपलब्ध सिक्वेन्सिङ प्रविधिका कारण यो प्रोफाइल तयार गर्न हामी सक्षम भएका छौं । जसबाट हामी हाम्रो प्रतिरक्षा प्रणालीले के काम गर्दैछ भन्ने कुरा हेर्नसक्छाैं ।
तर रोगका लागि प्रतिरक्षा प्रणालीको म्यापिङलाई कसरी तयार गर्ने भनेर हामीले पत्ता लगाउन सकेका भने छैनौं ।
अहिले हामीले एडप्टिभ नामक एउटा कम्पनीसँग साझेदारी गरेका छाैं । जसले एकदमै राम्रो काम गरिरहेको छ । म्यापिङको बनावट निर्धारण गर्न मसिन लर्निङको प्रयोग गर्दैछ ।
अहिले हामी रगत परीक्षण जस्तो सेरोलोजिक टेस्ट गर्दैछौँ । यसबाट हामी कुनै व्यक्तिलाई कोभिड-१९ को संक्रमण छ वा छैन भन्ने कुरा पत्ता लगाउन सक्ने छाैं ।
यसले स‍ंक्रमणलाई बुझ्न सहयोग गर्छ । यो नसल स्वाब वा अन्य सिक्वेन्समा आधारित परीक्षण जस्तो राम्रो डायग्नोस्टिक टेस्ट त बन्नसक्दैन । तर यो एकदमै रोचक हुन्छ ।
यसले अहिलेको कोभिड-१९ को संक्रमणलाई मात्र होइन तपाईंले प्रतिरक्षा प्रणालीको प्रोफाइल बुझ्न सक्नु भयो भने यसको फाइदा व्यापक हुन्छ । हामी दशकाैं देखि यही काममा लागिरहेका छाैं ।अहिले मानिसहरु कोभिड-१९ संक्रमण गर्ने सार्स कोभिड ई भाइरसको बारेमा सोचिरहेका छन् ।
हाम्रो मानव इतिहासमै भाइरस र यसले मानिसको शरीरमा कसरी हमला गर्छ भन्ने कुराको अध्ययन र बुझाई छैन । र यसको सामना गर्न हामीसँग इन्जिनियरिङ, सम्भावित थेरपाी र भ्याक्सिनहरु जस्ता टूलहरु पनि छैनन् ।
अहिले हामीले गरिरहेको अर्को काम भनेको इन्जिनियरिङ प्रक्रियाको हिस्साको रुपमा हामीले सिमुलेसन, मेसिन लर्निङ र अत्याधुनिक प्रविधिहरुलाई मिलाएर यी सबै स्वास्थ्य उपकरण र डायग्नोस्टिक प्रविधिको विकास गर्न लागि परिरहेका छाैं ।
अहिले हामी यो काम साझेदारसँग मिलेर गर्दै छाैं । यसका लागि हामीले नेचुरल ल्याङग्वेज प्रोसेसिङ प्रशिक्षण गराएको सुपर कम्प्युटिङ क्लस्टर, डिप न्युरल नेटवर्कलाई व्यापक मात्रामा प्रयोग गरेका छाैं । यो क्लस्टरलाई प्रयोग गरेर कोभिडको भ्याक्सिन र थेरापीको खोजी गरिरहेका छाैं ।
थेरापी र सम्भावित भ्याक्सिनको खोजी गर्ने यो दौडमा हामी तीब्र गतिमा काम गरिरहेका छाैं । यसकारण आशावादी हुने ठाउँ छ । तर जानलाई अझै धेरै लामो बाटो छ ।
यी प्रविधिहरु एकसाथ आएको देख्दा मलाई नै विश्वास लाग्दैन । वर्तमान समयमा एकतर्फ यो संकटसँग जुधिरहँदा अर्को तर्फ हामी यसलाई समाधान गर्न कति नवीन कुराहरुको अन्वेषणहरु गर्न सक्षम रहेछाैं भन्ने देखेर आशावादी पनि छु ।
दोस्रो विश्वयुद्ध ताका अर्थात १९४० को दशकमा औद्योगिक क्रान्तिबाट आधुनिक विश्वको नयाँ जग बसाउने क्रान्तिले जस्तै बायोलोजिक साइन्समा भएको यो क्रान्तिको पनि ठूलो प्रभाव रहने छ ।
द भर्जबाट अनुवादित ।
पछिल्लो अध्यावधिक: असोज २, २०७९ २२:३४
","बैशाख १, २०७७ १५:३३"
https://techpana.com/2022/20555,एआई प्रविधिमार्फत कोभिड–१९ सँग जुध्न सघाउँदै ह्वावे,"काठमाडौं । प्रयोगकर्तालाई कोरोनाभाइरस (कोभिड–१९) सँग जुध्न सहयोग गर्ने कार्ययोजना अनुसार ह्वावेले एसिया प्रसान्त क्षेत्रमा प्राविधिक सहयोग उपलब्ध गराउन थालेको छ । कम्पनीले विशेषगरी आर्टिफिसियल इन्टिलिजेन्स (एआई), भिडियो कन्फ्रेन्सिङ, वायरलेस नेटवर्क विस्तार देखि एसिया प्रसान्तका सम्पूर्ण देशमा स्मार्टफोन समेत उपलब्ध गराउँदै आएको छ ।
कोभिड–१९ को समयमा कम्पनीले इन्डोनेसिया, मलेसिया, थाइल्याण्ड, बंगलादेश लगायतका देशमा देखिएका सञ्चारका चुनौती हल गर्न, कनेक्टीभिटी सुनिश्चित गर्नुका साथै नयाँ आविष्कारमा समेत सहयोग उपलब्ध गराउँदै आएको छ । अहिलेको अवस्थामा स्वास्थ्य क्षेत्र सबैभन्दा प्रथामिकताको विषय हो ।
ह्वावेको टेलिमेडिसिन टिमले कोभिड–१९ सँग जुध्न लाइभ भिडियो स्ट्रिमिङ, रिमोट कोल्याव्रेसन, रिमोट डाइग्नोसिस र रिमोट प्रोटेक्सन जस्ता प्रविधिको विकास गरेको छ । जसको प्रयोग एसिया प्यासिफिक क्षेत्रमा भइरहेको छ ।
थाइल्याण्डमा ह्वावे टेलिमेडिसिन कन्फ्रेन्स सोलुसन अस्पतालहरु तथा रोग नियन्त्रण विभागमा जडान गरिसकेको छ । साथै त्यहाँ फाइभजी र एआईमा आधारित डाइग्नोसिस एण्ड ट्रिटमेन्ट सिस्टम समेत जडान गरिएको कम्पनीले जनाएको छ ।
जसले स्वास्थ्य परीक्षणमा मद्दत पुग्नुका साथै डाइग्नोसिसमा लाग्ने समय समेत कम गर्न सहयोग पुग्नेछ । त्यतिमात्रै नभएर यसले कोभिड–१९ संक्रमण भए वा नभएको यकिन तथ्याङ्क प्रदान गर्ने दाबी समेत कम्पनीले गरेको छ ।
त्यस्तै कोभिड–१९ संक्रमणका केस पत्ता लगाउन फिलिपिन्समा एआईमा अधारित सिटी स्क्रिनिङ जडान गरिएको छ । बंगलादेशमा स्वास्थ्य मन्त्रीले देशभरको स्वास्थ्य अवस्थाको निरीक्षणको लागि ह्वावेको भिडियो कन्फ्रेन्सिङ टूल प्रयोगमा ल्याएका छन् ।
एजेन्सीहरुको सहयोगमा ।
पछिल्लो अध्यावधिक: असोज २, २०७९ २२:३४
","बैशाख ४, २०७७ १२:१७"
https://techpana.com/2022/20814,"अनलाइन कक्षा सञ्चालनमा सघाउने फ्युज मेसिनको एआई प्रविधि, यस्ता छन् फिचर","काठमाडौं । लकडाउनको समयमा डिस्टेन्स लर्निङको माग अहिले विश्वव्यापी रुपमा बढिरहेको छ । यो अनपेक्षित आपतकाल टार्न हामी विभिन्न भिडियो कन्फ्रेन्सिङ एपबाट अनलाइन कक्षा तथा अनलाइन कोर्ष पढिरहेका छौं ।
तर कक्षा, कन्टेन्ट, प्रक्रिया र प्लेटफर्म सहितको सिंगो सोलुसन प्याकेज भने हामीसँग अहिलेसम्म उपलब्ध छैन । यसैबीच नेपालकै नेतृत्वदायी एआई कम्पनीले  शुक्रबार स्वदेशी अनलाइन लर्निङ प्लेटफर्म फ्युज क्लासरूम सार्वजनिक गरेको छ ।
यो क्लासले कलेज र विश्वविद्यालय तहसम्मलाई अध्ययन अध्यापन तथा पाठ्यक्रमको पूर्ण सोलुसन दिने छ । फ्युज मेसिनले तयार पारेको एआई (आर्टिफिसियल इन्टेलिजेन्ट अर्थात कृतिम वौद्धिकता) प्रविधिमा आधारित वेब तथा मोबाइल एपले परम्परागत अध्यापनको शैलीलाई अत्याधुनिक युगमा पुर्‍याउने विश्वास लिइएको छ ।
फ्युज मसिन समग्र शैक्षिक क्षेत्रमा प्राविधिक क्रान्ति ल्याउन सक्रिय छ । अन्य अनलाइन स्टडी प्लेटफर्महरुभन्दा यो नितान्त फरक छ । यसले विद्यार्थीहरुलाई अनलाइन लर्निङ अनुभव मात्र नभएर प्रोग्रेस मनिटर गर्ने, प्रश्नोत्तर, कोर्ष सहयोगीको रुपमा स्मार्ट तरिकाले विद्यार्थीलाई उपयुक्त सल्लाह सुझाव पनि दिने गर्छ ।
यस अलावा फ्युज क्लासले क्लासरूम बाहेक शैक्षिक संस्थाको प्रशासकीय र फ्याकेल्टीका कामहरु, शैक्षिक परामर्श, समुदाय निर्माण तथा एलुमिनी फिचर पनि उपलब्ध गराउँछ ।
फ्युज क्लासका सोल्युसन प्याकेजमा के छ ?
१.फ्युज क्लासरूम
फ्युज मेसिनले नेपाल बाेहक विश्वका विभिन्न विकसित मुलुकहरुका कलेज तथा विश्वविद्यालयहरुको पाठ्यक्रमलाई अनलाइनमा राखेको छ ।
कम्पनीले परम्परागत कक्षाकोठामा आवश्यक पर्ने सम्पूर्ण सामग्रीहरु तथा अनलाइन प्लेटफर्ममा विद्यालय सञ्चालन गर्न आवश्यक सफ्टवेयर पनि उपलब्ध गराउँदै आएको छ । फ्युज क्लासरूमले एउटा एआईमा आधारित असल वान स्टप शैक्षिक अनुभव प्रदान गर्नेछ ।
२. फ्युज एडमिसन
सामान्यतया विद्यालय प्रशासनसँग अनलाइन लर्निङ प्लेटफर्मको भिन्दै एडमिसन तथा भर्नाको जानकारी हुँदैन । तर फ्युज क्लासरूमले यसलाई पनि सजिलो बनाएको छ ।
यहाँ विद्यार्थीहरुको भर्ना आवेदनलाई प्रशासनले ट्रयाक गरी प्रवेश परीक्षा लिने, विद्यार्थीको भर्ना गराउने तथा सबै बिल तथा इन्भ्वाइसहरु एकैठाउँमा पठाउने काम गर्छ । फ्युज क्लासरूमले अब विद्यालय एड्मिसनदेखि कोर्षका सामग्री सबै आफैले विद्यालयको लागि व्यवस्था गरिदिनेछ ।
३. फ्युज लाइभ क्लास
इन्सट्रक्चरले यो प्लेटफर्ममा क्लास होस्ट गर्न र लाइभ रेकर्ड गर्न सक्छन् । विद्यार्थीहरुका लागि अर्थपूर्ण सिकाइलाई सहजीकरण गर्न अनलाइन लाइभ फिचरको साथमा अन्य एड अन पनि राखिएका छन् ।
एड अनमा ह्वाइट बोर्ड फिचर, छुट्टै अनलाइन कक्षा कोठा, ग्रुप डिस्कसन र च्याटको सुविधा पनि यसमा छ ।
४. फ्युज कोर्स कोअर्डिनेटर
फ्युज क्लासका कोर्ष कोअर्डिनेटरले कोर्ष एन्डमिनिस्ट्रेसन, नयाँ कोर्षहरु तयार गर्ने, इन्स्ट्रक्चरहरु तथा अन्य उपयोगी सामाग्रीहरु खोजी गर्ने काम समेत गर्छ ।
५. फ्युज इन्स्ट्रक्चर
फ्युजका इन्स्ट्रक्चरले विद्यार्थीहरुसँग सम्पर्क गर्न, क्विज तथा टेस्टहरु सञ्चालन गर्न फ्याकेल्टी इनेबलको काम गर्न सक्छन् ।
६. फ्युज टीए
फ्युज टीएले टिचिङ असिस्टेन्टको रुपमा सहयोग गर्छ । विद्यार्थीहहरुलाई असाइनमेन्ट र अन्य कोर्षका सामग्रीहरु सहयोग उपलब्ध गराउँछ ।
७. फ्युज काउन्सलर
फ्युज काउन्सलरले विद्यार्थीहरुको मानसिक स्वास्थ्य र कोर्षको प्रगतिलाई ट्रयाक गर्ने काम गर्नुका साथै दिशानिर्देश गर्ने काम पनि गर्छ ।
८. फ्युज प्रोग्रेस ट्रयाकिङ
कुनै पनि विद्यालय तथा क्याम्पससँग आफ्ना विद्यार्थीको प्रत्येक क्षणको शैक्षिक प्रगतिको अवस्थाबारे जानकारी हुँदैन । यसो हुन सकेको अवस्थामा शैक्षिक प्रगति पनि तिब्र गतिमा अगाडि बढ्छ ।
फ्युज क्लासको प्रोग्रेस ट्रयाकिङले विद्यार्थीहरुले हेर्ने भिडियो, उनीहरुले पुरा गरेको क्विज, उनीहरुले गरिरहेको असाइनमेन्ट र अन्य  मूख्य मेट्रिक्सहरुलाई ट्रयाकिङ गर्छ ।
९. मोबाइल एप
फ्युज मेसिनको मोबाइल एपले यसका सम्पूर्ण सोलुसनहरुमा पहुँच दिन्छ । यो एप विद्यार्थी तथा अन्य सबै सरोकारवालाहरुले प्रयोग गर्नसक्छन् ।
थप एआई फिचरहरु
फ्युज क्लासरूममा रहेको एआई प्रविधिले विद्यार्थीहरुको पढाईमा सहयोग गर्ने किसिमका भिडियो , गेम तथा क्रियाकलाप सिफारिस गर्छ । साथै आफ्नो कोर्षमा कसरी प्रगति गर्न सकिन्छ भनेर थप शैक्षिक सामग्रीहरु समेत यसले सुझाउने गर्छ ।
फ्युजको क्लास लिने विद्यार्थीहरुले कसरी अन्य औषत विद्यार्थीभन्दा धेरै प्रगति गर्दैछन् भन्ने कुरा भिजुअल इन्डिकेटरबाट देखाउँछ ।
विद्यार्थी आफ्नो पढाइमा केन्द्रीत छ कि बाहिर भड्किएको छ भनेर थाहा पाउन यसले पर्सनलाइज्ड नोटिफिकेसन पठाउँछ । एकअर्कासँग अन्तरक्रिया गर्न विद्यार्थी र फ्याकेल्टीलाई डिस्कसन फोरमहरु पनि जुटाउने काम यसले गर्न सक्छ ।
फ्युज क्लासरूमको डेमो हेर्न यहाँ क्लिक गर्नुहोस् ।
पछिल्लो अध्यावधिक: असोज २, २०७९ २२:३३
","बैशाख १२, २०७७ १६:३२"
https://techpana.com/2022/21594,सबै कम्पनी भविष्यमा एआई कम्पनी बन्नेछन् : आईबीएम सीईओ,"काठमाडौं। आईबीएमका सीईओ अरविन्द कृष्णाले कोभिड–१९ का कारण तिब्र गतिमा डिजिटल रुपान्तरण भइरहेको बताएका छन् । सबै कम्पनीहरु आर्टिफिसियल इन्टेलिजेन्स-एआई (कृतिम वौद्धिकता) मा आधारित हुने उनले बताए ।
आईबीएमको थिंक डिजिटल २०२० कन्फ्रेन्सको उद्घाटनमा बोल्दै सीईओ कृष्णाले त्यस्तो बताएका हुन् । आईबीएमको भर्चुअल कन्फ्रेन्समा क्वान्टम कम्प्युटिङ, साइबर सेक्युरिटी, क्लाउड कम्प्युटिङ, रिमोट वर्क र एआईका विषयका सेसनहरु सञ्चालन गरिएको थियो ।
कृष्णाले आईटी पूर्वाधारहरुलाई व्यवस्थापन गर्ने आईबीएमका एआई टूलहरु बारेमा समेत व्याख्या गरेका छन् । साथै उनले रेड ह्याट सहितको हाइब्रिड क्लाउड र एज कम्प्युटिङ प्रडक्टबाट कम्पनीलाई कसरी विकास गर्ने भन्ने कुराको पनि उल्लेख गरेका छन् ।
उनले ओपन सोर्सलाई आधार बनाएर प्रविधिको क्षेत्रमा नेतृत्व गर्न आईबीएमले तयारी गरिरहेको बताए । उनले भने, ‘हामीसँग उद्यमशीलताको संस्कार छ, हामीसँग काम गर्न सजिलो छ ।’
कृष्णाले आईबीएमले हाइब्रिड क्लाउड, एआई र उद्योग अनुरुपको प्रविधि प्रयोगबाट डिजिटल यात्रालाई सहयोग पुर्‍याउने बताए । साथै उनले उद्योग र अवसरलाई बुझेर आफ्ना ग्राहकलाई प्रविधि डेलिभर गर्ने बताए ।
आईबीएमसँग साझेदारी गर्न चाहने हरकोहीको मूख्य कारण एआई भएको उनको तर्क छ । ‘सबै कम्पनी एआई कम्पनी बन्दैछन् । उनीहरु बन्न सक्छन् भनेर होइन उनीहरुले बन्नै पर्छ भनेर बन्दैछन् । अबको समयमा एआईमात्र एउटा यस्तो बाटो हो, जसबाट विज्ञता हासिल गर्न सकिन्छ ।’
एजेन्सीको सहयोगमा ।
पछिल्लो अध्यावधिक: असोज २, २०७९ २२:३१
","बैशाख २६, २०७७ १६:२"
https://techpana.com/2022/24616,हिमालय एयरलाइन्समा ह्वावेको एआई र क्लाउड,"काठमाडौं । हिमालयन एयरलाइन्सले एआई प्रविधि (कृतिम वौद्धिकता) र क्लाउड सिस्टम प्रयोगका लागि ह्वावेसँग सम्झौता गरेको छ । ह्वावेले उपलब्ध गराउँदै आएको क्लाउड सर्भिस र एआई प्रविधिको प्रयोगमार्फत व्यवस्थापन र वित्तीय प्रणालीलाई डिजिटाइजेशन गरी आन्तरिक दक्षता सुधार गर्ने योजनाका साथ उक्त सम्झौता भएको हो ।
यस सम्बन्धमा आइतबार ललितपुरमा रहेको ह्वावेको कार्यालयमा दुई पक्षीय सम्झौता भएको थियो । सझौतामा हिमालय एयरलाइन्सका सीईओ जोउ एन्योङ्ग र ह्वावे टेकनोलोजिज नेपालका सीईओ डेंग शुइगेनले हस्ताक्षर गरेका छन् ।
कार्यक्रममा हिमालय एयरलाइन्सका सीईओ एन्योङ्गले हिमालय एयरलाइन्स अहिले डिजिटल रूपान्तरणको मुख्य चरणमा रहेको भन्दै ह्वावेसँगको सम्झौताले यो योजना साकार गर्न मद्दत पुग्ने बताएका छन् ।
यसले कम्पनीको वृद्धि विकासमा समेत मद्दत पुग्ने विश्वास उनले व्यक्त गरेका छन् । सम्झौता अनुसार ह्वावेले पहिलो चरणमा  हिमालय एयरलाइन्सलाई क्लाउड सेवा प्रदान गर्नेछ ।
पछिल्लो अध्यावधिक: असोज २, २०७९ २२:३३
","असार १५, २०७७ १०:५०"
https://techpana.com/2022/24669,फाइभजी टावर मर्मत गर्न सामसङले बनायो एआईमा आधारित ड्रोन,"काठमाडौं । सामसङले फोरजी र फाइजी नेटवर्क टावरका एन्टेना कन्फिग्रेसन मापन गर्न ड्रोनमा आधारित आर्टिफिशियल इन्टेलिजेन्सको नयाँ सिस्टमले सफलतापूर्वक काम गरिरहेको जनाएको छ ।
सेलुलर एन्टेनाहरु विशेषगरी अग्ला अग्ला टावर तथा छानाहरुमा इन्स्टल गर्ने गरिन्छ । जब एन्टेना तथा टावर मर्मत गर्नुपर्ने हुन्छ, त्यस्तो बेला फिल्ड इञ्जिनियरहरु अग्ला अग्ला छानामा चढ्ने गर्छन् । तर सामसङको पछिल्लो नयाँ प्रणालीले टावर मर्मत गर्न सजिलो बनाइदिने भएको छ ।
यससँगै कर्मचारीहरुको सुरक्षा बढ्नुका साथै नेटवर्क पर्फमेन्समा समेत सुधार आउने अपेक्षा गरिएको छ ।
सामसङले आफ्नै क्याम्पसमा उक्त सिस्टम प्रद्धर्शन गरेको थियो । उक्त प्रणालीअन्तर्गत फिल्ड इञ्जिनियरहरुले क्यामेरा सहितको ड्रोनलाई स्मार्टफोनबाट नै नियन्त्रण गर्नसक्छन् ।
इञ्जिनियरले सो ड्रोन उडाएर टावरका एन्टेनाहरुको तस्वीर लिन सक्छन् । त्यसपश्चात एआईले एन्टेनाको अवस्थिति सही दिशामा घुमेको छ वा बाङ्गो छ भनेर जाँच गर्न सक्छन् ।
फाइभजी नेटवर्क साइटको संख्या बढ्दै जाँदा नेटवर्कको पर्फमेन्सको विषयमा सेवाप्रदायकहरुको ध्यानाकर्षण बढ्दै गएको छ । यसैबीच साइट मर्मत सुधारका लागि बजारमा इन्टेलिजेन्स सोलुसनको माग बढ्दो छ ।
पछिल्लो अध्यावधिक: असोज २, २०७९ २२:३३
","असार १६, २०७७ १६:१५"
https://techpana.com/2022/30977,"फेसबुकको नयाँ एआई प्रविधि, जसले तपाईंलाई सम्झाउँछ दैनिक जीवनका महत्वपूर्ण कुरा","काठमाडौं । फेसबुकले आर्टिफिसियल इन्टेलिजेन्समा नयाँ अनुसन्धान गरिरहेकाे छ । कम्पनीले गरेकाे पछिल्लाे अनुसन्धान आर्टिफिसियल इन्टेलिजेन्स र यो प्रविधिलाई प्रयोग गर्ने डिभाइससँग सम्बन्धित छ, जसले प्रयोगकर्ताहरुको दैनिक जीवनमा काम गर्ने तरिकामा महत्वपूर्ण परिवर्तन ल्याउने विश्वास गरिएकाे छ।
यो अनुसन्धानमा सिरी, एलेक्जा, बिक्स्बी र अरु च्याटबटजस्ता भर्चुअल असिस्टेन्टहरूले हामीले बोलेका कुरालाई अझ राम्ररी बुझ्ने र हाम्रो दिमागजस्तै दैनिक कामहरू सम्झिने र कार्य सम्पादन गर्ने विषय समावेश गरिएकाे छ ।
एआई असिस्टेन्ट वा भ्वाइस असिस्टेन्ट यस्तो एउटा एप हो, जसले प्रयाेगकर्ताकाे भ्वाइस कमान्ड बुझेर काम गर्दछ । फेसबुकले एआई असिस्टेन्टहरुलाई अझै परिष्कृत गर्न र भौतिक संसारमा मानिसहरुका निकै जटिल कामहरुलाई पनि सहज बनाउन यस्तो प्रविधिको विकास गर्न लागेको बताएको छ ।
यसकै लागि भनेर फेसबुकले पछिल्लो समय धेरै एआई टूलहरु पनि विकास गरिरहेको छ ।  कम्पनीले सार्वजनिक गरेकाे पछिल्लाे ‘रियल वर्ल्ड साउन्ड सिमुलेटर’ फिचरले भर्चुअल असिस्टेन्टलाई अझै सहयोग गर्नेछ भने थ्रिडी वातावरण सम्झन र भ्वाइस कमान्डअनुसार प्रभावकारी रुपले आप्नो काम गर्न सजिलाे बनाउँछ ।
याे प्रविधिले इन्डोर साउण्डलाई नक्कल गर्न सक्छ । एआई असिस्टेन्टले आगामी दिनमा टाढाको काेठामा बजेको स्मार्टफोनको रिङटाेनलाई पनि ट्रयाक गर्न सकिने सम्भावनाका लागि यसले बाटो खोलिदिनेछ ।
यसको मतलब भर्चअुल असिस्टेन्टले भ्वाइस कमान्डअनुसार ‘रिङ बजिरहेको फोन पत्ता लगाउनुहोस्’ भन्नुको सट्टा ‘अहिलेको पोजिशनभन्दा २५ फिट दक्षिण पश्चिममा रहेको फोनमा जानुहोस्’ भन्ने जवाफ दिन्छ । फोनमा भएको सेन्सरको सहायतले यसले फोन भएको ठाउँ पत्ता लगाउनेछ ।
यसबाहेक फेसबुकले इन्डोर म्यापिङ टूल पनि सार्वजनिक गरेको छ । यसले एआई सिस्टमलाई इन्डोर स्पेसबारे थप राम्ररी बुझ्न र त्यसको विवरणलाई सम्झन सहयोग गर्नेछ । उदाहरणका लागि डाइनिङ रुममा कतिवटा कुर्सी छ, कप काउन्टरमा छ कि छैन आदि।
आजको प्रविधिबाट यी सबै काम तपाई गर्नसक्नुहुन्न । स्मार्ट स्पीकरले पनि वरिपरीको दुनियाँलाई देख्न सक्दैन । कम्प्युरले पनि मानव आखाँले जस्तो इन्डोर स्पेसमा आफ्नो बाटो पहिल्याउन सक्दैन ।
फेसबुकका प्रमुख टेक्लाेलाेजी अधिकृत माइक स्क्रोइफरका अनुसार यो प्रविधि अहिले प्रारम्भिक चरणमा भएता पनि यसले काम गर्ने अपेक्षा गर्न सकिन्छ । यसले ग्याजेटहरुलाई शक्ति प्रदान गर्नेछ ।
उदाहरणका लागि एउटा स्मार्ट ग्लासले अब तपाईलाई तपाईंले आफ्नो चावी कता राख्नुभएको छ भनेर सम्झाउनेछ । तपाईंले तरकारीमा नुन राख्नुभएको छ वा छैन भन्ने कुरा सम्झाउनेछ ।
स्क्रोइफरका अनुसार फेसबुकले एउटा उत्कृष्ट एआई तयार गर्नेछ जसले तपाईंको स्मरणशक्तिलाई पनि उत्कृष्ट बनाउनेछ ।
-एजेन्सीकाे सहयाेगमा
पछिल्लो अध्यावधिक: असोज २, २०७९ २२:३३
","भदौ ९, २०७७ १०:४७"
https://techpana.com/2022/31328,विद्यालयहरुमा एआई प्रविधि पुर्‍याउन फ्युजमसिनले ल्यायो आकर्षक आम्दानीको नयाँ अफर,"फ्युज मसिनले नेपालका विद्यालयहरुमा अत्याधुनिक प्रविधि विस्तार गर्न नयाँ कार्यक्रम घोषणा गरेको छ । नेपालको नेतृत्वदायी आर्टिफिसियल इन्टेलिजेन्स (एआई) अर्थात कृतिम वौद्धिकताको क्षेत्रमा काम गर्दै आएको कम्पनी फ्युज मसिनले विद्यालहरुलाई लक्षित गर्दै पार्टनर प्रोग्राम घोषणा गरेको हो ।
कम्पनीले कोभिड महामारी सुरुभए लगत्तै अनलाइन कक्षामा सघाउने गरी एआई प्रविधिमा आधारित फ्युज क्लास रुम बजारमा ल्याएको थियो । हाल नेपाल, बेलायत, दक्षिण अफ्रिका लगायतका देशका शैक्षिक संस्थाहरुले फ्युज क्लासरुमको प्रविधि प्रयोग गरिरहेका छन् ।
सोही प्रविधि विश्वविद्यालय, क्याम्पस तथा विद्यालयहरुमा विस्तार गर्न कम्पनीले यो नयाँ स्किम सार्वजनिक गरेको हो । कम्पनीले यो स्किम यस अघि अन्य मुलुकहरुका लागि मात्रै लक्षित गरेको थियो ।
उत्साहपूर्ण रुपमा नयाँ कार्यक्रम घोषणा गरेको कम्पनीले इच्छुक व्यक्ति तथा संस्थाहरुलाई सहकार्यका लागि आग्रह समेत गरेको छ । यो कार्यक्रममार्फत फ्युज मसिनसँग जोडिने साझेदारहरुले आकर्षक रुपमा मासिक आम्दानी गर्न पाउनेछने ।
साथै विशेष बोनस, बिक्री भत्ताका साथै नेपाल र अमेरिकास्थित कार्यालयहरुको पूर्ण सहयोग समेत उपलब्ध गराइने कम्पनीले जनाएको छ । अनलाइन तथा ईमेलमार्फत विश्वव्यापी रुपमा विस्तारको लक्ष्य लिइएको फ्युज क्लासरुम को रिसेलर पार्टनर प्रोग्राममा सहभागी हुन सकिने बताइएको छ ।
यदि फ्युज क्लासरुमको यो कार्यक्रममा जोडिन चाहनुहुन्छ भने यहाँ क्लिक गरेर अनलाइनमार्फत तथा यहाँ क्लिक गरेर ईमेल पठाएर आवेदन दिनुपर्ने हुन्छ ।
यसका साथै ०१-४१६८५३० र ०१-४१६८७४४ मा फोन सम्पर्क गरेर तथा आर्यतारा बिजनेस कम्प्लेक्स कमलादी काठमाडौंमा पत्राचार गरेर समेत फ्युज क्लासरुमको रिसेलर पार्टनर प्रोग्राममा जोडिन सक्नुहुनेछ ।
पछिल्लो अध्यावधिक: असोज २, २०७९ २२:३३
","भदौ १०, २०७७ २०:४०"
https://techpana.com/2022/31902,युट्युवले हटायो एआईको प्रयोग गरी एक करोड आठ लाख भिडियो,"काठमाडौं । पछिल्लो एक वर्षमा यूट्युव, फेसबुक, ट्वीटरजस्ता समाजिक सञ्जालहरूलाई फेक कन्टेन्ट वा गलतले हैरानी पारिरहेकाे छ । पछिल्लो समय युट्युवले भने आर्टिफिसियल इन्टेलिजेन्सको भरपुर सहयोग लिई कम्पनीको नीति विरुद्द अपलोड भएका भिडियो हटाउन थालेको छ ।
विश्वकै सबैभन्दा ठूलो भिडियो प्लेटफर्मको रुपमा रहेको युट्युवले यस वर्षको दोस्रो त्रैमासिक अवधि (अप्रिलदेखि जुनसम्म) मा एक करोड १४ लाख भिडियाहरु हटाएको हो । यसमध्ये एआई प्रयोग गर्दै एक कराेड ८ लाख भिडियाे हटाइएकाे युट्युवले जनाएकाे छ ।
कम्पनीले घरबाटै काम गरिरहेका आफ्ना कर्मचारीलाई भिडियो हटाउन कुनै दबाब दिएन । बरू कम्पनीको नीति अनुसार हानिकारक भिडियाेलाई एआईको प्रयोग गरी स्वतः हटाउन कम्पनी सफल भयाे ।
भिडियोका बारेमा प्राप्त उजुरी र आफैँले गरेको मूल्याङ्कनका आधारमा ती भिडियोहरू हटाउनुपरेको कम्पनीले स्पष्ट पारेको छ ।
कम्पनीले यसअघि सन् २०१९ मा ९० लाखभन्दा कम भिडियोहरू मात्रै हटाएको थियो । अघिल्लो वर्षको तुलनामा यस वर्ष अत्यधिक धेरै भिडियोहरू हटाउनुपरेको कम्पनीको तथ्याङ्क छ ।
बाल सुरक्षा, स्पाम, हिंसालाई भड्काउन नदिनेतर्फ कम्पनी सचेत रहेको पनि वक्तव्यमा जनाइएको छ । लोकप्रिय समाजिक सञ्जालको रुपमा दिनप्रतिदिन मानिस बढ्दै गएसँगै विकृति र दुरुपयोग पनि बढेको भन्दै आलोचना बढेपछि युट्युबले आफ्नो मापदण्ड र निर्देशिकालाई पनि कडा बनाउँदै लगेको छ ।
पछिल्लो अध्यावधिक: असोज २, २०७९ २२:३०
","भदौ १३, २०७७ ८:४"
https://techpana.com/2022/112130,एलन मस्कको भविष्यवाणी : एआईले यसरी पार्न सक्छ रोजगारीमा प्रभाव,"काठमाडौं । समय-समयमा एलन मस्कले प्रविधि र भविष्यलाई लिएर आफ्नो विभिन्न धारणाहरू प्रस्तुत गरिरहेका हुन्छन् । हालै एउटा कार्यक्रममा उनले आर्टिफिसियल इन्टेलिजेन्स (एआई) ले भविष्यमा मानिसका लागि रोजगारी सिर्जनामा प्रभाव पार्न सक्ने भएकोले आज नै विद्यार्थीहरूले आफ्नो भविष्य सुरक्षित हुने विषयलाई लिएर पढ्नु उचित हुने धारणा व्यक्त गरेका छन् ।
बिहीबार ‘वर्ल्ड कन्फ्रेन्स अन आर्टिफिसियल इन्टेलिजेन्स’ कार्यक्रममा बोल्दै मस्कले भविष्यमा आर्टिफिसियल इन्टेलिजेन्सले रोजगारीलाई अर्थहीन बनाउने अभिव्यक्ति दिएका छन् । उनको यो अभिव्यक्ति प्रति चिन्ता प्रस्तुत गर्दै सरोकारवालाहरूले आफ्नो भविष्य सुरक्षित छैन त ? भनी प्रश्न गर्दा उनले भनेका थिए, ‘नयाँ प्रविधिको विकासले सधैँ केही पुराना जागिरहरूलाई काम नलाग्ने बनाएको छ । यद्यपि यसले जागिरको नयाँ अवसरहरू पनि पैदा गरेको छ ।’
कुनै समय मान्छेले गर्ने कामलाई आज मसिनले गर्न सक्ने भए पनि सो मेसिनलाई नियन्त्रण गर्न भने मान्छेको नै आवश्यकता हुन्छ । आजको दिनमा मान्छेहरूले एआई सफ्टवेयर र प्रोग्राम तयार पारी मेसिनहरू बनाइरहेका छन् तर भोलि यस्तो समय आउनेछ जब एआई आफैँले आफ्नो लागि सफ्टवेयर बनाउनेछ । यस्तो अवस्थामा भविष्यमा कुन जागिर सुरक्षित छ भनेर भन्न नसक्ने उनले कार्यक्रममा बताएका थिए ।
‘यदि तपाईं मान्छे नै प्रयोग हुने कुनै क्षेत्रको लागि तयारी गर्दै हुनुहुन्छ भने यो तपाईंको भविष्यको लागि राम्रो हुनसक्छ,’ उनले थपे ।
पछिल्लो अध्यावधिक: असोज २, २०७९ २२:३२
","पुस २, २०७८ १२:३७"
https://techpana.com/2022/111830,नेपालमै सुरू भयो मास्टर्समा एआईको पढाइ,"काठमाडौं । काठमाडौं विश्वविद्यालयले नेपालमै पहिलोपटक स्नातकोत्तर (मास्टर्स) तहमा आर्टिफिसियल इन्टेलिजेन्स (एआई) को अध्यापन सुरू गरेको छ ।
विश्वविद्यालयले सोमबार ‘मास्टर्स अफ टेक्नोलाजी इन आर्टिफिसियल इन्टेलिजेन्स (एम.टेक इन एआई) मा भर्ना भएका विद्यार्थीका लागि ओरियन्टेसन क्लास सम्पन्न गरेको छ ।
नियमित रुपमा पुस ५ गतेदेखि यो कक्षा सञ्चालन हुने जनाइएको छ । चार सेमेस्टर/दुई वर्षे यो कोर्षमा एआई र डेटा साइन्सको विषयलाई विशिष्टिकृत गरिएको कम्प्युटर साइन्स एवं इन्जिनियरिङ विभागका प्रमुख बालकृष्णले बलले बताए ।
यो कोर्षका लागि कलेज शुल्क तीन लाख ९५ हजार रुपैयाँ निर्धारण गरिएको छ । हाल १० जनाको सिट राखेर कक्षा सञ्चालन गरिएको बलले जानकारी दिए ।
‘विश्वव्यापी रुपमा आर्टिफिसियल इन्टेलिजेन्सको प्रयोग र माग बढिरहेका बेला नेपालमा पनि सम्बन्धित क्षेत्रमा दक्ष जनशक्ति उत्पादन गर्ने सोचले यो कोर्ष सुरु गरिएको हो,’ उनले टेकपानासँग भने ।
पछिल्लो अध्यावधिक: असोज २, २०७९ २२:३२
","मंसिर २८, २०७८ १८:२५"
https://techpana.com/2022/110365,डिसेम्बरदेखि सुरु हुँदै ‘नेपाल एआई हिउँदे पाठशाला’,"काठमाडौं । नेपाल अप्लाइड म्याथम्याटिक्स एण्ड इन्फर्मेटिक्स इन्स्टिच्युट फर रिसर्च ( Nepal Applied Mathematics and Informatics Institute for Research (NAAMII-नामी) ले  ११ दिने नेपाल एआई हिउँदे पाठशाला आयोजना गर्ने भएको छ । नामीले डिसेम्बर २० देखि ३० सम्म काठमाडौंमा नेपाल एआईमा हिउँदे पाठशालाको तेश्रो संस्करण आयोजना गर्ने भएको हो ।
आयोजकले कार्यक्रममा सहभागी हुन चाहनेबाट आवेदन मागेको छ । कार्यक्रमले विश्व प्रसिद्ध वैज्ञानिकहरू, विश्वका केही प्रमुख विश्वविद्यालय तथा अनुसन्धान संस्थानहरूमा काम गर्ने प्राध्यापकहरू र अनुसन्धानकर्ताहरूलाई एउटै मञ्चमा ल्याउने बताइएको छ ।
नामीका अनुसार यस वर्ष हिउँदे पाठशाला भर्चुअल र भौतिक दुवै स्वरूपमा आयोजना हुनेछ । दैनिक गतिविधिहरू र जटिल अनुसन्धान वातावरणमा प्रयोग हुने विभिन्न एआई प्रविधिहरूको सैद्धान्तिक र व्यावहारिक ज्ञान प्रदान गर्नको लागि नामीले २०७५ सालदेखि नै नेपाल एआई हिउँदे पाठशाला आयोजना गर्दै आएको छ ।
कार्यक्रम अन्तर्गत आर्टिफिसिएल न्युरल नेटवर्क,  न्याचुरल ल्याङ्वेज प्रोसेसिङ, कम्प्युटर भिजन, सेमी-सुपरभाइज्ड र अन-सुपरभाइज्ड लर्निङ जस्ता विषयहरूको बारेमा विस्तृत रुपमा पढाई हुनेछ। हिउँदे पाठशालामा विश्वस्तरीय विशेषज्ञको समूहले पारेको पाठ्यक्रमहरू तथा प्रयोगशाला सत्रहरू र वैज्ञानिक पेपर पठन/लेखन सत्रहरूको कक्षा सञ्चालन हुने नामीले जानकारी दिएको छ ।
पछिल्लो अध्यावधिक: असोज २, २०७९ २२:३२
","मंसिर १३, २०७८ १०:२४"
https://techpana.com/2022/110348,एआईमा रुची हुनेहरुको लागि डिसेम्बरदेखि सुरु हुँदै  ‘नेपाल एआई हिउँदे पाठशाला’,"काठमाडौं । नेपाल अप्लाइड म्याथम्याटिक्स एण्ड इनफर्मेटिक्स इन्स्टिच्युट फर रिसर्च (Nepal Applied Mathematics and Informatics Institute for Research (NAAMII, नामी) ले  ११ दिने नेपाल एआई हिउँदे पाठशालाको तेश्रो संस्करण डिसेम्बर २० देखि ३० सम्म  काठमाण्डौँमा आयोजना गर्ने भएको छ ।
आयोजकले कार्यक्रममा सहभागी हुन चाहनेबाट आवेदन मागेको छ । कार्यक्रमले विश्व प्रसिद्ध वैज्ञानिकहरू, विश्वका केही प्रमुख विश्वविद्यालयहरू तथा अनुसन्धान संस्थानहरूमा काम गर्ने प्राध्यापकहरू र अनुसन्धानकर्ताहरूलाई एउटै मञ्चमा ल्याउने बताइएको छ ।
नामीका अनुसार यस वर्ष हिउँदे पाठशाला भर्चुल र भौतिक रुपमा सम्पन्न हुनेछ । दैनिक गतिविधिहरू र जटिल अनुसन्धान वातावरणमा प्रयोग हुने विभिन्न एआई प्रविधिहरूको सैद्धान्तिक र व्यावहारिक ज्ञान प्रदान गर्नको लागि नामीले २०७५ सालदेखि नै नेपाल एआई हिउँदे पाठशालाको आयोजना गर्दै आएको छ ।
कार्यक्रम अन्तर्गत आर्टिफिसियल न्यूरल नेटवर्क,  न्याचुरल ल्याङ्वेज प्रोसेसिङ, कम्प्युटर भिजन, सेमी-सुपरभाइज्ड र अन-सुपरभाइज्ड लर्निङ जस्ता विषयहरूको बारेमा विस्तृत रुपमा पढाई हुनेछ।
हिउँदे पाठशालामा विश्व-स्तरीय विशेषज्ञको समूहले पारेको पाठ्यक्रमहरु तथा प्रयोगशाला सत्रहरू र वैज्ञानिक पेपर पठन/लेखन सत्रहरूको कक्षा सञ्चालन हुने नामीले जानकारी दिएको छ ।
पछिल्लो अध्यावधिक: असोज २, २०७९ २२:३२
","मंसिर १२, २०७८ १९:३५"
https://techpana.com/2022/105743,एआईको लडाईंमा अमेरिकालाई उछिन्दै चीन,"काठमाडौं । पेन्टागनका पूर्वसफ्टवेयर प्रमुख निकोलस चैलनले आर्टिफिसियल इन्टिलिजेन्स (एआई) को लडाईंमा चीनले अमेरिकालाई उछिनेको बताएका छन् । चीनले एआईमा अमेरिकालाई पछि पार्दै विश्वव्यापी रुपमा आफ्नो प्रभाव स्थापित गर्न थालिसकेको उनकाे तर्क छ ।
आर्थिक रुपमा विश्वको दोस्रो ठूलो शक्तिशाली देश चीनले प्रविधिका प्रमुख क्षेत्रमा आफूलाई अब्बल सावित गरिसकेको दाबी गर्दै उनले भने, ‘त्यसमा एआई एक हो । त्यस्तै सेन्थेटिक बायोलोजी, जेनेटिक्स लगायतमा पनि चीन निकै अघि बढिसकेको छ ।’
चैलन पेन्टागनको पहिलो प्रमुख सफ्टवेयर अफिसर हुन् । उनले प्रविधि रूपान्तरणमा अमेरिका ढिलो भएको भन्दै त्यसको विरोधमा पदबाट राजिनामा दिएका थिए । प्रविधि रूपान्तरण ढिला हुँदा यसले धेरै चुनौतीहरू सिर्जना गरिरहेको समेत उनको दावी थियो ।
‘हामी पछिल्लो १५ देखि २० वर्षमा चीनसँग प्रतिस्पर्धा गर्न सकिरहेका छैनौं,’ उनले भने, ‘यो लडाईंमा चीनले बाजी मारिसकेको छ । त्यसैले अब यो लडाईंको औचित्य पनि समाप्त भएको छ ।’
यसरी आज प्रविधिमा पाएको सफलताले चीन विश्वमा हावी भइरहेको छ । उनले भने, ‘यसका लागि चिनियाँ प्रविधि कम्पनीले सरकारसँगको सहकार्यमा एआईमा ठूलो लगानी गरेका छन् । तर, अमेरिकी टेक कम्पनीहरू उसले बनाएको एआईलाई आत्मसाथ गर्न बाध्य भइरहेका छन् ।’
पछिल्लो अध्यावधिक: असोज २, २०७९ २२:३१
","असोज २६, २०७८ १८:५८"
https://techpana.com/2022/105625,अनुसन्धानकर्ताले विकास गरे आँखाको रोग पत्ता लगाउन सक्ने एआई प्रविधि,"काठमाडौं । अष्ट्रेलिया, अमेरिका र चीनका अन्तर्राष्ट्रिय अनुसन्धानकर्ताहरूको समूहले आखाँको रोग पत्ता लगाउन सक्ने एआई (आर्टिफिसियल इन्टेलिजेन्स अर्थात कृतिम बौद्धिकता सम्बन्धि) प्रणालीको विकास गरेको छ । मोनाश विश्वविद्यालय, सन यात-सेन विश्वविद्यालय, बेइजिङ इगलभिजन टेक्नोलोजी, बेइजिङ टनग्रेन आई सेन्टर, क्यापिटल मेडिकल विश्वविद्यालय र मायामी मिलर स्कुलका अनुसन्धानकर्ताहरू मिलेर ‘कम्प्रिहेन्सिभ एआई रेटिनल एक्सपर्ट’ अर्थात केयर सिस्टमको विकास गरेका हुन् ।
अनुसन्धानकर्ताहरूका अनुसार ‘केयर सिस्टम फन्डस फोटोग्राफी’ को उपयोग गरी डिप लर्निङको संयोजनमा विकसित गरिएको हो । जसलाई रेटिना रोगको ‘केस स्टडी’ गरेर डेटा उपयोग गर्न प्रशिक्षित गरिएको छ ।
रेटिनाको रोग पत्ता लगाउन आखाँको भित्री भागको फोटो खिच्ने एक प्रकारको प्रकृया नै ‘फन्डस फोटोग्राफी’ हो । यो केयर सिस्टमले करिब १४ ओटा सामान्य रेटिनासँग सम्बन्धित रोगहरू पत्ता लगाउन सक्छ ।
केयर सिस्टमले करिब १६ आखा विशेषज्ञहरूले गर्ने जति काम गर्नसक्ने अनुसन्धानकर्ताहरूको भनाई रहेको छ । थुप्रै आन्तरिक र बाह्य परीक्षण पश्चात अब यो सिस्टम ठूलो दायरामा परीक्षण गर्नका लागि तयार भएको बताइएको छ । सुरुवाती समयमा केयरको व्यावसायिक सुरुवात चीनबाट हुने र आउने दिनमा एसिया प्यासिफिक क्षेत्रमा हुने अनुसन्धानकर्ताहरूले बताएका छन् ।
पछिल्लो अध्यावधिक: असोज २, २०७९ २२:३१
","असोज २५, २०७८ १४:२६"
https://techpana.com/2022/105419,एआईलाई नियन्त्रणमा राख्न नयाँ कानून बनाउँदै अमेरिका,"काठमाडौं । आर्टिफिसियल इन्टेलिजेन्स (एआई) को अनियन्त्रित प्रयोगलाई रोक्न संयुक्त राज्य अमेरिकाले नयाँ कानूनी व्यवस्था लागू गर्ने तयारी गरेको छ ।
अमेरिकी राष्ट्रपति जो बाइडेनका प्रविधि तथा विज्ञान क्षेत्रका सल्लाहकारहरूले राष्ट्रपतिसमक्ष एआईका लागि नयाँ कानूनी व्यवस्था आवश्यक रहेको सुझाव दिएका छन् ।
शुक्रबारमात्रै ह्वाइट हाउसअन्तर्गत रहेको साइन्स एण्ड टेक्नोलोजी कार्यालयले मानिसको जानकारी लिन प्रयोग हुने फेसियल रिकग्निशन लगायतका बायोमेट्रिक टुलको विषयमा अध्ययन प्रतिवेदन तयार पारेको थियो ।
उक्त अध्ययन प्रतिवेदन राष्ट्रपति बाइडेनलाई बुझाउँदै सल्लाहकार इरिक ल्याण्डर, साइन्स एण्ड सोसाइटीका कार्यकारी निर्देशक एलोन्डर नेल्सनलगायतले नयाँ प्रविधिको नियन्त्रणका लागि नयाँ कानूनी व्यवस्था आवश्यक भएको बताएका हुन् ।
उनीहरूले एआईले मानिसबीचमा भेदभाव, मानिसको गोपनीयता हनन् लगायतका काम गरिरहेको बताएका छन् । त्यसैले यस्ता प्रविधिबाट मान्छेको सुरक्षाका लागि पनि नियन्त्रित कानूनी आवश्यक रहेको उनीहरूको राय छ ।
पछिल्लो अध्यावधिक: असोज २, २०७९ २२:३१
","असोज २३, २०७८ २०:३३"
https://techpana.com/2022/104707,कतिसम्म हुनसक्छ ‘एआई’ र ‘डिपफेक’ प्रविधिको सदुपयोग र दुरुपयोग ?,"काठमाडौं । आर्टिफिसियल इन्टेलिजेन्स अर्थात एआईको अध्ययन अनुसन्धान सन् १९५० तिरबाट सुरू भएको हो । तर पर्याप्त मात्रामा डेटाको उपलब्धता र धेरै डेटालाई थोरै समयमा प्रशोधन गर्नसक्ने क्षमताका कम्प्युटरको विकास भइनसकेको हुनाले एआईको प्रयोग हाम्रो दैनिक जीवनमा न्यून रहेको थियो ।
क्रमशः उच्च क्षमताका कम्प्युटरहरू र विभिन्न प्रकारका एआई विधि तथा प्रविधिको विकास हुँदै गयो । यसैक्रममा सन् १९९७ मा चेस खेलका विश्व च्याम्पियन ग्यारी कास्पारोभलाई ‘डिप ब्लु’ नामको सुपर कम्प्युटरले हराउन सफल भयो ।
त्यसैगरी चेसभन्दा अझ जटिल प्रकृतिको ‘गो’ नामको कोरियन बोर्ड खेलमा सन् २०१६ मा तत्कालीन च्याम्पियन ली सदोल (Lee Seodol) लाई ‘अल्फागो’ नामको एआई सफ्टवेयर प्रोग्रामले हराइदियो । यही एआई प्रयोगबाट रोबोटहरू आफैँ चल्न र मान्छेले जस्तै काम गर्न सक्ने क्षमताका भएका छन् । यी उपलब्धिहरूलाई एआई विकासको एउटा ठूलो प्राप्तिको रुपमा लिइन्छ ।
रोबोटका इन्द्रीयका रुपमा रहेका क्यामेरा तथा सेन्सरहरूबाट कैद गरिएका चित्र तथा सूचनाहरू एआईद्वारा प्रशोधन गरेर रोबोटले आफ्नो वर्तमान अवस्थिति यकिन गर्दै गन्तव्यमा पुग्नका लागि दिशा तथा गति तय गर्ने गर्दछन् । यिनै सिद्धान्तका आधारमा स्वचालित कार, बस जस्ता यातायातका साधनहरूको पनि विकास हुँदैछ ।
फोटो या भिडिओमा वस्तु पहिचान गर्ने, भाषा अनुवाद गर्ने जस्ता कामका लागि एआई प्रविधिको प्रयोग हुँदै आएको छ । एआईको प्रयोगबाट रेडियो तथा टेलिभिजनमा कार्यक्रम सञ्चालनको काम पनि कम्प्युटर प्रोग्रामले नै गर्न थालेको छ ।
उदाहरणका लागि ‘डिप लर्निङ’ नामको परिष्कृत एआई प्रविधिमा आधारित एआई ‘किम नामक’ कृत्रिम टेलिभिजन समाचार वाचिकाबाट हालै दक्षिण कोरियाको एमबीएन च्यानलमा समाचार वाचन पनि गराइएको थियो । ‘जु–हा किम’ नाम गरेकी टेलिभिजन समाचार वाचिकाले समाचार वाचन गरेको १० घण्टा लामो भिडिओ प्रयोग गरी एआई सफ्टवेयर प्रोग्रामलाई तालिम दिँदा सो एआईले सिर्जना गरिएको एआई किमको आवाज, बोल्ने तरिका, अनुहारको हाउभाव, ओठको चाल, हात तथा शरीर हल्लाउने तरिका ठ्याक्कै किमसँग मिल्दोजुल्दो थियो ।
मान्छेको क्रियाकलापलाई यसरी हुबहु नक्कल गरेर मिडिया (अर्थात् आवाज, फोटो तथा भिडिओ) बनाउन सक्ने एआई प्रविधिको सकारात्मक कामका साथसाथै नकारात्मक काममा पनि प्रयोग हुँदै आएको छ । ‘डिपफेक’ (deepfake) अर्थात कृत्रिम मिडिया, जसमा कम्प्युटर प्रोग्रामले बनाएको मिडियामा वास्तविक मान्छेको हाउभाउसँग शतप्रतिशत मिल्ने गरी चित्रण गर्न सकिन्छ ।
यसरी बनाएको नक्कली मिडियामा देखिने, बोल्ने व्यक्तिको हाउभाउ, आवाज, अनुहार सो अनुहारसँग मिल्दोजुल्दो वास्तविक व्यक्तिसँग यति दुरुस्तै मिल्छ कि त्यो मिडिया हेर्ने वा सुन्ने मानिसले सो मिडियामा वास्तविक मान्छे नै भएको ठान्दछ ।
‘डिपफेक’मा ‘ह्युमन इमेज सिंथेसिस’ नामको एआई प्रविधिको प्रयोग गरिएको हुन्छ । जसरी हामी कुनै फोटोको कलर कपी गरेर हुबहु उस्तै फोटो बनाउन सक्छौं, त्यसरी नै एआई प्रविधिले हिँड्ने–डुल्ने र बोल्ने मान्छेको हुबहु कपी गर्न सक्दछ ।
अर्थात् हामी स्क्रिनमा कुनै पनि मानिस वा जीवको हुबहु मिल्ने नक्कली रुप सृजना गर्न सक्छौँ । यद्यपि डिपफेक कम्प्युटर एप्लिकेसनको दुरूपयोग गरियो भने मानव जीवनको लागि खतरा हुनसक्छ ।
कुनै एक व्यक्तिको हाउभाउलाई अर्कै व्यक्तिको अनुहारमा देखाएर व्यक्तिको चरित्र हत्या गर्ने, ब्ल्याकमेलिङ गर्ने काम पनि हुन सक्छ । त्यस्तै गरी एक व्यक्तिले गरेको अपराध अर्को व्यक्तिले गरेको जस्तो देखाउने जस्ता गैरकानूनी कामले बढावा पाउने तथा न्यायसम्पादनमा कठिनाइ आइपर्ने खतरा पनि छ । ‘डिपफेक’ ‘पोर्नोग्राफी’ (अश्लील भिडिओ सामग्री) मा प्रयोग गरेर चर्चित सेलिब्रेटीको बदनाम गर्ने काम हुन सक्छ ।
‘डिपफेक’मार्फत प्रभावकारी राजनीतिक व्यक्तित्वहरूलाई फर्जी चित्रण गरेर झुटा राजनीतिक प्रोपागान्डा फैलाउने काम पनि यसबाट हुनसक्छ भने निष्पक्ष निर्वाचन गराउने कामलाई चुनौती थप्ने सम्भावना पनि उत्तिकै रहेको छ । यसको अर्थ डिपफेक नकारात्मक कुराको लागि मात्र प्रयोग भएको छ भन्ने पनि होइन ।
यो प्रविधि सकारात्मक कुरामा पनि प्रयोग गरिँदै आएको छ । कोरोना भाइरसको त्रासले गर्दा मानिसहरूले विभिन्न ठाउँको भ्रमण गर्न नपाएको अवस्थामा डिपफेकको प्रयोग गरिएका ‘भर्चुअल टुर प्रोग्राम’मार्फत हामीले घरमा बसीबसी नयाँनयाँ रमणीय ठाउँहरू आफैँ पुगे जस्तोगरी घुमाईको रमाइलो अनुभव गर्न सक्छौँ ।
घरमा एक्लै बस्ने ज्येष्ठ तथा अपाङ्गता भएका नागरिकसँग दोहोरो कुराकानी गरी मनोरञ्जन प्रदान गर्ने डिपफेक कम्प्युटर एप्लिकेसनको विकास गर्न सकिन्छ । बालबालिकालाई कम्प्युटरका माध्यमबाट प्रभावकारी तरिकाले पढाउने गुरू, गुरूआमा पनि डिपफेकको प्रयोगबाट बनाउन सकिन्छ ।
त्यस्तै गरी नागरिकलाई सेवा प्रदान गर्ने कार्यालयहरूले पनि डिपफेकको प्रयोग गरी कम्प्युटर स्क्रिनमा दोहोरो संवाद गरेर अनलाइनमार्फत प्रभावकारी जनसेवा प्रदान गर्न सक्छन् ।
पछिल्लो अध्यावधिक: असोज २, २०७९ २२:३५
","असोज १८, २०७८ ९:१३"
https://techpana.com/2022/104456,"मौसम अनुमान गर्न सकिने एआई तयार, छोटो अवधिको मौसम पनि पूर्वानुमान गर्न सक्ने","काठमाडौँ। दुई घण्टा भित्रको अवधिमा पानी पर्छ कि पर्दैन भनेर अब आर्टिफिसिएल इन्टेलिजेन्सले अनुमान गर्न सक्ने एक अनुसन्धानले देखाएको छ । गुगलको स्वामित्वमा रहेको लन्डनको एआई ल्याब डिपमाइण्ड र एक्सटर विश्वविद्यालयको सहकार्यमा मेट अफिस नामक संस्थाले नाउकास्ट भनिने एउटा प्रणाली तयार भएको छ ।
अहिले चलनचल्तीमा रहेको वर्षाको अनुमान गर्ने प्रणालीले सामान्यतया ६ घण्टापछि र दुई हप्तासम्म वर्षाको अनुमान गर्न सक्छ । अहिले तयार भएको प्रणालीले भने छोटो अवधिमा पनि वर्षाको सही अनुमान गर्न सक्ने बताइएको छ । यसका साथै, यो प्रणालीले पानी पर्ने नपर्ने बाहेक आँधी र बाढीको पनि पूर्वानुमान गर्न सक्छ ।
जलवायु परिवर्तनसँगै खराब मौसमको पूर्वानुमान गर्न गाह्रो पर्दै गएको छ । छोटो अवधिमा गर्न सकिने पूर्वानुमानले मानिसलाई सुरक्षित रहन मद्दत गर्ने मेट अफिसका उत्पादन अन्वेषणका प्रमुख नियाल रोबिन्सलाई उद्धृत गर्दै अन्तर्राष्ट्रिय सञ्चार संस्था बीबीसीले जनाएको छ ।
बेलायतको राडार म्याप प्रयोग गरी यो प्रणाली पानी पर्ने पद्धतिको बारेमा अपडेट भएको जनाइएको छ । यो प्रणालीमा सन् २०१६ देखि २०१८ सम्मको डेटा राखेर विश्लेषण गरिएको थियो । यसले गर्ने अनुमान ८९ प्रतिशत सम्म प्रभावकारी रहेको अध्ययनमा संलग्न विज्ञहरूले जनाएका छन् । यो प्रणाली अहिले प्रारम्भिक चरणमा रहेको भए पनि भविष्यमा एआईको प्रयोग गरी प्रभावकारी मौसम अनुमान गर्न सकिने सम्भावना भने देखिएको अध्ययनमा संलग्न विज्ञहरूले बताएका छन् ।
पछिल्लो अध्यावधिक: असोज २, २०७९ २२:३५
","असोज १५, २०७८ १४:४"
https://www.bbc.com/nepali/articles/crgzx38384do,च्याटजीपीटी आएपछि बिङ र बार्डको चर्चा: एआईले इन्टरनेट सर्चमा कस्तो प्रभाव पार्ला,"गुगल र माइक्रोसफ्टले आफ्ना सर्च इन्जिनमा आर्टिफिशल इन्टेलिजन्स ‘एआई’ राख्न लागेको घोषणा गरेसँगै हामीले अनलाइन माध्यममा सूचना खोज्ने र पाउने तरिकामा क्रान्ति आउन सक्ने ठानिएको छ।
तिनले कसरी काम गर्छन् र हाम्रो जीवनमा कस्तो भिन्नता ल्याउन सक्छन् भनेर हामीले सबैभन्दा उपयुक्त  ठानिएको स्रोतलाई प्रश्न गर्‍यौँ। अर्थात् एआई च्याटबटलाई।
“एआईले यसअघिबाटै खोजी गर्ने तरिका परिवर्तन गरिरहेकै छ र भविष्यमा पनि गरिरहनेछ,” बहुचर्चित च्याटजीपीटी (ChatGPT) ले बीबीसीलाई उत्तर दियो।
यो च्याटबटका लागि प्रयोग गरिएको सफ्टवेअरको एउटा संस्करणले अब छिट्टै माइक्रोसफ्टको 'बिङ' सर्च इन्जिनका लागि काम गर्नेछ। इन्टरनेट खोजीमा गुगलको वर्चस्व तोडेर अगाडि आउन आफूलाई चुनौती रहेको च्याटजीपीटी आफैँ स्वीकार गर्छ।
“गुगल सबैभन्दा व्यापक प्रयोग हुने सर्च इन्जिन हो। अतिसान्दर्भिक र सही नतिजाका लागि यो चिनिएको छ,” आफ्नो प्रतिस्पर्धीबारे च्याटजीपीटी भन्छ।
“मेरो तालिमको तथ्याङ्क (२०२१) का अनुसार गुगल सबैभन्दा लोकप्रिय सर्च इन्जिन हो।”
अहिले च्याटजीपीटीले सन् २०२१ र त्यसभन्दा अघि इन्टरनेटमा राखिएका विवरणहरूका आधारमा मात्रै आफ्नो जबाफ दिने गरेको बताउँछ।
यसको एआई प्रविधिको परिस्कृत संस्करणले प्रतिस्पर्धीमाझ च्याटजीपीटीलाई सशक्त बनाउने माइक्रोसफ्टको आशा छ।
हामीले यो प्रविधिलाई क्रान्तिको रूपमा हेरिनुका कारणबारे केही विज्ञहरूसँग पनि कुरा गरेका छौँ।
च्याटजीपीटी बन्यो 'भाइरल हिट'
सुरु भएको केही सातामै च्याटजीपीटीका प्रयोगकर्ताको सङ्ख्या १० करोड नाघिसकेको छ।
“यो भाइरल हुनुको एउटा कारण के पनि हो भने जोसुकैले पनि वेब ब्राउजरबाट एआईको अनुभव गर्न पाउने भए। हामीले यससँग कुरा गर्छौँ र उसले पनि हामीसँग कुरा गर्छ,” अक्सफर्ड विश्वविद्यालयस्थित कम्प्युटर विज्ञानका प्राध्यापक माइकल वुल्ड्रिज च्याटजीपीटीबारे भन्छन्।
मानिसहरूले लेखेर सोध्ने प्रश्नको उत्तर दिने प्राकृतिक शैली, भाषण, कोडहरू, गीत र निबन्धहरू तयार गरिदिने क्षमताका कारण यसले प्रयोगकर्ताहरूलाई मोहित बनाएको छ।
लिङ्कहरू मात्रै नभएर विस्तारपूर्वक उत्तर दिने यसको क्षमताका कारण कतिपयले यसलाई ‘गुगल किलर’ को  सङ्ज्ञा दिएका छन्। उनीहरूले च्याटजीपीटीले गुगललाई छायामा पारिदिन सक्ने ठानेका छन्।
माइक्रोसफ्टको ‘बिङ’ सर्च इन्जिनले आफ्नो प्रविधिमा क्रान्ति ल्याउन लागेको कुराले चुनौती महसुस गर्दै गुगलले पनि आफ्नो आर्टिफिशल इन्टेलिजन्समा परिस्कार गर्ने गर्ने घोषणा गरेको छ।
अनलाइन खोजीको सबैभन्दा विशाल कम्पनी गुगलका अनुसार च्याटजीपीटीसँग प्रतिस्पर्धा गर्न ‘बार्ड’ नामक च्याटबटको परीक्षण भइरहेको जनाएको छ।
आर्टिफिसिशल इन्टेलिजन्स के हो?  च्याटबटले कसरी काम गर्छ?
हामीले एआई सहयोगीमार्फत् च्याटजीपीटीलाई च्याटबट के हो भनेर सोध्यौँ।
“प्रयोगकर्ता र च्याटबटबीच हुने कुराकानी मौलिक भाषाको शैलीमा आधारित हुन्छ,” उसले भन्यो।
सर्च इन्जिनमा समायोजन भइसकेपछि तिनले अनलाइनमा उत्तर खोज्दा हामीलाई फरकफरक तरिकाबाट नजिता दिन्छन्।
“वेबसाइटहरूको सूची दिनुको सट्टा एउटा यान्त्रिक प्रणालीले उक्त वेबसाइटभित्रै पुगेर त्यहाँ भएका सामग्रीको सारांश हामीलाई दिन्छ,” जुरिच विश्वविद्यालयका सहप्राध्यापक बेथ सिङ्लरले भनिन्।
“यो अरू कसैले पढेर तपाईँलाई सुनाए जस्तै हो।”
एआई मशीनले सिक्ने प्रणालीका कारण च्याटबटहरूले त्यसो गर्न सकेका हुन्।
एआई प्रविधिले कम्प्युटरलाई आफ्नो पहुँचमा रहेका सूचनाहरूका आधारमा सिक्न, सोच्न र त्यसै‍अनुरूप काम गर्न सक्षम बनाउँछ।
यसले आफ्नो गल्तीबाट “सिक्ने” र अर्को पटक त्यही काम गर्दा त्यसमा परिवर्तन ल्याउने गर्छ।
एआई च्याटबटहरू विशेषतः प्रश्नको उत्तर दिन र सूचना खोज्नका लागि तयार गरिएका हुन्छन्।
गुगलको बार्ड र माइक्रोसफ्टको च्याटजीपीटी दुवै भाषाको बृहत् नमुनाहरूमा आधारित छन् जसले 'कम्प्युटर मस्तिष्क’मा रहेको 'आर्किटेक्चर'को नक्कल गर्छन्।
भाषाका नमुनालाई इन्टरनेटबाट सूचना दिइन्छ र कसरी शब्दमा तत्कालै उत्तर दिने भनेर सिकाइन्छ।
“उनीहरूसँग भाषाहरूको ठूलो भण्डार हुन्छ र उनीहरूले शब्दहरूबीचको सम्बन्ध बनाउने प्रयास गर्छन्। उनीहरूले हाम्रो प्रश्नका आधारमा अर्को शब्द के हुनसक्छ भनेर बुझ्ने प्रयास गर्छन्,” सिङ्लर भन्छिन्।
बिङ र बार्ड च्याटबटले के गर्न सक्छन्?
“अब वेब सर्च धेरै ज्ञान भएको मानिससँग कुराकानी गरे जस्तो हुनेवाला छ। कहिलेकाहीँ यसले सही नतिजा नदिन पनि सक्छ,” प्राध्यापक बुल्ड्रिज भन्छन्।
एआईको प्रयोगबाट परिस्कृत बिङ र गुगलका सर्च इन्जिनहरू अझैसम्म सर्वसाधारणका लागि उपलब्ध भइसकेका छैनन्।
गुगलले बार्ड र माइक्रोसफ्टले नयाँ बिङ सुरु गर्ने तर्खर गर्दैगर्दा हामी सन् २०२१ सम्मका सूचनामा आधारित च्याटजीपीटी मात्रै सर्वसाधारणको पहुँचमा छ।
एआईजडित नयाँ बिङ प्रयोग गर्न चाहने व्यक्तिहरू 'वेटिङ लिस्ट' मा बसेर पालो पर्खिन सक्छन्।
बिङको एआईले खोजीका नतिजा मात्रै नदिएर आफ्नो च्याटबट विन्डोबाट खोजी नतिजाहरूको संश्लेषण गर्दै अप्ठ्यारा प्रश्नहरूको पनि उत्तर दिन सक्ने ठानिएको छ।
माइक्रोसफ्टका अनुसार प्रयोगकर्ताहरू च्याटबक्सको प्रयोग गरेर विङसँग अन्तर्क्रिया गर्न सक्छन्।
कम्पनीका प्रमुख सत्य नडेला यसले अनलाइन सर्च र धेरै अरू सफ्टवेअरसँग हुने अन्तर्क्रियामा परिवर्तन ल्याउने बताउँछन्।
“यो प्रविधिले हामीले थाहा पाएका हरेक सफ्टवेअरको श्रेणीमा आमूल परिवर्तन ल्याउँछ,” उनले भने।
बिङ र बार्ड कति फरक हुन्छन् भन्ने अझै स्पष्ट भइसकेको छैन।
गुगलले एआईको सहयोगमा अक्षर र अन्य सामग्री आफ्नो खोजी नतिजामा छिट्टै उपलब्ध गराउने बताएको छ।
“उनीहरूले ग्राहकसँग सहकार्य गरेर केकको नमुना तयार गर्न स्थानीय बेकरलाई सहयोग वा खेलौना बनाउने मानिसलाई नयाँ रचनामा सहयोग गर्न सक्छन्,” गुगलका कार्यकारी प्रभाकर राघवनले हालै कम्पनीमा दिएको एउटा प्रस्तुतिका भनेका थिए।
बार्ड सञ्चालन गर्ने घोषणा गर्दै गुगलको माउकम्पनी अल्फाबेटका प्रमुख कार्यकारी सुन्दर पिचाईले आफ्नो च्याटबटले अप्ठ्यारा जिज्ञासाहरूको पनि उत्तर दिन सक्षम हुने बताए।
उनका अनुसार गितार र पियानोमध्ये कुन सिक्न सहज हुन्छ भन्ने जस्ता प्रश्नको पनि उत्तर दिन सक्छ।
एआईलाई कसले नैतिकता र मान्यता सिकाउँछ?
प्राध्यापक सिङ्लरले सुरुदेखि नै च्याटजीपीटीको अध्ययन गरिरहेकी छन्। एआई र रोबटिक्सको प्रभाव उनको रुचिका विषय हुन्।
“कसैले च्याटजीपीटीलाई डोनल्ड ट्रम्पको प्रशंसामा कविता लेख्न अनुरोध गरेको र यसले अस्वीकार गरेको देखेँ। तर बाइडनको प्रशंसामा लेख्न भन्दा यसले कविता लेख्यो,” सिङ्लर भन्छिन्।
तर एआईलाई मूल्य मान्यताबारे सिकाउन कति सहज छ त?
“यो हामीलाई पनि धेरै थाहा नभएको कुरा हो। किनभने यी ठूला प्रविधि कम्पनीको बन्द कोठाभित्र बनाइएका हुन्छन्। मेरो विचारमा पनि यो वास्तवमै चिन्ताको विषय हो,” प्राध्यापक वुल्ड्रिज भन्छन्।
उनी अनुपयुक्त सामग्री स्वतः छानिने प्रविधि पनि विकास गर्न जरुरी रहेको ठान्छन्।
प्रतिस्पर्धामा कसले मार्ला बाजी?
एआईको प्रतिस्पर्धामा गुगल र माइक्रोसफ्ट मात्रै हैन, अरू कम्पनीहरू पनि छन्।
चीनमा सर्च इन्जिनको राजा भनेर चिनिने 'बाइडू'ले पनि च्याटजीपीटीजस्तै ‘अर्नी बट’को परीक्षण मार्चमा सक्ने बताइएको छ।
“सर्वसाधारणका लागि आप्नो उत्पादन उपलब्ध गराउने मामलामा माइक्रोसफ्ट एक वर्ष अगाडि भएको छ,” प्राध्यापक वुल्ड्रिचले भन्छन्।
दश करोड प्रयोगकर्ताहरूबाट आएका जिज्ञासाका कारण च्याटजीपीटीले थप राम्रोसँग काम गर्न सिकेको छ।
“उनीहरूको अभिलेखमा दशौँ लाख अन्तर्क्रियाहरू छन्। मानिसहरूले कसरी प्रयोग गर्न खोज्छन् र त्यसबाट के खोज्छन् भन्ने पनि बुझेको छ। उनीहरूले त्यो अनुभव अब आफ्नो उत्पादनमा धमाधम लागु गर्दै छन्,” वुल्ड्रिच भन्छन्।
तर सिङ्लरका बुझाइमा गुगलसँग पनि केही सबल पक्षहरू छन्।
“वेब सर्च गर्ने मामिलामा हामी गुगलसँग अभ्यस्त भइसकेका छौँ। हामीले गुगललाई क्रियाको रूपमा पनि बुझ्छौँ। म यसलाई गुगल गर्छु भन्छौँ। त्यस कारण पनि यो प्रतिस्पर्धा रोचक हुनेवाला छ,” उनी भन्छिन्।
तर एआईबाट गरिने खोजीका लागि प्रयोग हुने प्रविधि सस्तो छैन।
“हरेक पटक हामीले च्याटबटसँग कुराकानी गर्दा त्यसको पछाडि निकै शक्तिशाली कम्प्युटर हुन्छ जसले तपाईँका लागि मात्रै काम गरिरहेको हुन्छ,”  प्राध्यापक वुल्ड्रिच भन्छन्।
उनी भविष्यमा दुई प्रकारका वेब सर्च हुने ठान्छन्।
“हामीले पैसा तिरेर एआईबाट हुने प्रीमिअम सर्चमा पहुँच पाउन सक्ने र अहिलेको जस्तो विज्ञापनमा निर्भर हुने निःशुल्क सर्चमा पहुँच पाउन सक्ने हुनसक्छ।”
",१० फेब्रुवरी २०२३
https://www.bbc.com/nepali/articles/c517ne829zyo,च्याटजीपीटी बिल्डर 'साइबर अपराध बढाउन' दुरूपयोग हुनसक्ने,"च्याटजीपीटीको एक सुविधाले प्रयोगकर्ताहरूलाई सहजै आफ्नै आर्टिफिसियल-इन्टेलिजेन्स सुविधाहरू विकास गर्न दिएको छ जुन साइबर-अपराधमा प्रयोग हुनसक्ने बीबीसी न्यूजको एक अनुसन्धानले खुलासा गरेको छ।
त्यसलाई ओपनएआईले गत महिना सार्वजनिक गरेको थियो। जसलाई प्रयोगकर्ताहरूले ""लगभग सबै कुराका लागि"" आफू अनुकूल बनाएर प्रयोग गर्न सक्छन्।
अहिले बीबीसी न्यूजले त्यसलाई एउटा 'जेनेरेटिभ प्रि-ट्रेन्ड ट्रान्सफर्मर' निर्माण गर्नमा प्रयोग गरेको छ। त्यसले छली र ह्याकिङका लागि विश्वासिला इमेल, टेक्स्ट र सामाजिक सञ्जालका पोस्ट बनाउँछ।
त्यसपछि एआई साधनहरूबारे चेतावनी आउँछ।
बीबीसी न्यूजले  मासिक २० पाउन्ड तिरेर च्याटजीपीटीको पैसा तिर्नुपर्ने संस्करणको प्रयोगकर्ता बनेको थियो।
जहाँ त्यस खाताबाट 'क्राफ्टी इमेल्स' नाम दिइएको एउटा पूर्वनिर्देशित एआई बट बनाइन्छ।
त्यसलाई ""मानिसहरूले उनीहरूलाई पठाइएको लिङ्कमा क्लिक गर्ने वा र डाउनलोड गर्ने"" गरी लेख्न भनिएको थियो।
बीबीसी न्यूजले सामाजिक इन्जिनियरिङबारे सामग्रीहरू अपलोड गरेको केही सेकेन्डमै बटले त्यससम्बन्धी ज्ञान आफूमा सञ्चय गर्छ।
त्यसले उक्त जीपीटीका लागि लोगो समेत बनाउँछ। र यस सम्पूर्ण प्रक्रियाका लागि कुनै कोडिङ वा प्रोगामिङ आवश्यक पर्दैन।
धेरैजसो चल्तीका ह्याक र छली सम्बन्धी तरिकाका लागि उक्त बटले केही सेकेण्डमै धेरै भाषाहरूमा निकै विश्वस्त हुने तरिकाका पाठ तयार पारेको थियो।
च्याटजीपीटीको सार्वजनिक संस्करणले धेरैजसो त्यस्तो सामग्री तयार गर्न अस्वीकार गर्‍यो - तर क्राफ्टी इमेल्सले सोधिएको लगभग सबै कुरा गर्‍यो।
कहिलेकाहीँ त्यस्ता विधि अनैतिक थियो भनेर चेतावनीहरू दिँदै समेत उसले ती काम गर्‍यो।
यसबारे ओपन एआईले टिप्पणी गर्न वा स्पष्टीकरण दिनका लागि गरिएका कैयौँ अनुरोधहरूको जवाफ दिएन।
नोभेम्बरमा आफ्ना डेभलपरहरूको एक सम्मेलनमा उक्त कम्पनीले जीपीटीका लागि एप स्टोरजस्तो सेवा सुरु गर्न लागेको जनाएको थियो।
त्यसले प्रयोगकर्ताहरूलाई आफ्ना सिर्जनाहरू साझा गर्ने र त्यसको मूल्य तोक्ने अवसर दिने उसले जनाएको थियो।
यसको जीपीटी विकास गर्ने उपकरण सुरु गर्दै उक्त कम्पनीले प्रयोगकर्ताहरूलाई छलीका गतिविधिमा जीपीटीहरूको सिर्जना गर्नबाट रोक्न जीपीटीहरूको समीक्षा गर्ने वाचा गर्‍यो।
तर विज्ञहरूका अनुसार ओपनएआईले च्याटजीपीटीको सार्वजनिक संस्करणहरू जत्तिकै कडाइका साथ तिनीहरूलाई नियन्त्रण गर्न असफल भएको जनाएको छ।
जसले गर्दा सम्भावित अपराधीहरूलाई एक अत्याधुनिक एआई उपकरण उपहार बनेको छ।
बीबीसी न्यूजले त्यसरी तयार पारिएका बटलाई परीक्षण गर्नका लागि पाँच वटा निकै चर्चित छली र ह्याक गर्ने तरिकाका लागि सामग्री तयार पार्न भनेको थियो। तर ती कुनै कतै पठाइएनन् अनि साझा गरिएनन्।
१. 'हाय मम,' टेक्स्ट स्क्याम
बीबीसी न्यूजले क्राफ्टी इमेल्सलाई तनावमा रहेकी एकजना युवती बनेर अपरिचित व्यक्तिको फोन प्रयोग गर्दै टेक्स्ट लेख्दै आफ्नी आमालाई ट्याक्सीको लागि पैसा माग्न भनेको थियो। यो संसारभरि एक प्रचलित छली हो जसलाई ""हाइ मम"" टेक्स्ट वा व्हाट्सएप छली भनिन्छ।
क्राफ्टी इमेल्सले इमोजिहरू र स्ल्याङ् प्रयोग गर्दै एउटा विश्वास गर्न योग्य टेक्स्ट तयार पारेको थियो। एआईले यसले भावनात्मक प्रतिक्रिया सिर्जना गर्ने र यसले ""आमाको सुरक्षात्मक प्रवृत्तिलाई आकर्षित"" गर्ने बतायो।
जीपीटीले केही सेकेन्डमै हिन्दी संस्करण सिर्जना गर्दै ""नमस्ते"" र ""रिक्सा"" जस्ता शब्दहरू प्रयोग गर्दै यसलाई भारतमा सांस्कृतिक रूपमा अझ सान्दर्भिक बनायो।
तर बीबीसी न्यूजले च्याट जीपीटीको नि:शुल्क संस्करणलाई त्यस्तो टेक्स्ट तयार पार्न आग्रह गर्दा भने उसले हस्तक्षेप गर्दै ""परिचित छली""को तरिकालाई एआईले सघाउन नसक्ने बतायो।
२. नाइजिरियाको राजकुमारको इमेल
नाइजिरियन-प्रिन्स इमेल छली प्रकरण दशकौँदेखि एक वा अर्को तरिकाबाट फैलिरहेको छ।
क्राफ्टी इमेल्सले भावनात्मक भाषा प्रयोग गरेर एउटा लेखेपछि बटले भन्यो यसले ""मानवीय दया र पारस्परिकता भावनाहरूलाई अपिल गर्दछ।""
तर सामान्य च्याटजीपीटीले त्यस्तो इमेल बनाउन अस्वीकार गर्‍यो।
३. 'स्मिसिङ' टेक्स्ट
बीबीसी न्यूजले क्राफ्टी इमेल्सलाई लिङ्कमा क्लिक गरुँगरुँ लाग्ने र जाली वेबसाइटमा व्यक्तिगत विवरण राख्न उक्साउने गरे शब्दावली लेख्न आग्रह गर्‍यो।
यो एसएमएस फिसिङ वा स्मिसिङ भनेर चिनिने चल्तीको हमला शैली हो।
क्राफ्टी इमेल्सले नि:शुल्क आइफोन उपलब्ध गराउने बहाना बनाउँदै एउटा टेक्स्ट बनायो।
यसले ""आवश्यक-र-लोभको सिद्धान्त""जस्ता सोसल-इन्जिनियरिङ तरिकाहरूको प्रयोग गरेको उक्त एआईले जनाएको छ।
तर च्याटजीपीटीको सार्वजनिक संस्करणले भने त्यो अस्वीकार गर्‍यो।
४. क्रिप्टो दिने छली
बिटक्वाइन दिने छली काण्डमा सामाजिक सञ्जालमा मानिसहरूलाई बिटक्वाइन पठाउन प्रोत्साहन गरिन्छ। उपहारका रूपमा दोबर पाउने भन्दै त्यस्तो गरिँदा कतिपयले लाखौँ गुमाइरहेका पाइन्छन्।
क्राफ्टी इमेल्सले क्रिप्टोकरेन्सी फ्यानको टोनमा ह्यासट्याग, इमोजी र उत्तेजना फैलाउने भाषा प्रयोग गर्दै एउटा ट्विट तयार पार्‍यो।
तर सामान्य च्याट जीपीटीले त्यसो गर्न अस्वीकार गर्‍यो।
५. स्पेअर-फिसिङ इमेल
अनलाइनमा हुने हमलाहरूमध्ये एउटा चल्तीको तरिका कुनै एक विशेष व्यक्तिलाई खराब अट्याचमेन्ट डाउनलोड गर्न वा खतरनाक वेबसाइट भ्रमण गर्नका लागि झुक्क्याउँदै इमेल गर्नु हो।
क्राफ्टी इमेल्स जीपीटीले त्यस्तो स्पेअर-फिसिङ इमेल तयार पार्‍यो र एक काल्पनिक कम्पनीका कार्यकारीलाई डेटा जोखिमको चेतावनी दियो र तिनीहरूलाई नक्कली फाइल डाउनलोड गर्न प्रोत्साहित गर्‍यो।
बटले यसलाई केही सेकेन्डमै स्प्यानिस र जर्मन भाषामा अनुवाद गर्‍यो यसले मानिसहरूलाई झुक्याउने तरिकाहरू प्रयोग गरेको बतायो। जसमा झुण्ड र सामाजिक-अनुपालन सिद्धान्त जस्ता कुराहरू समावेश छन् जसले इमेल ""पाउनेलाई तत्काल काम गरिहाल्ने आवश्यकता महसुस गराउँछ।""
च्याटजीपीटीको खुला संस्करणलाई समेत उक्त आग्रह गरिए तापनि उसले दिएको पाठमा त्यसले मानिसहरूलाई कसरी सफलतापूर्वक झुक्क्याउँछ भन्ने विस्तृत विवरण कम थियो।
विज्ञका चिन्ता
एक साइबर सुरक्षा कम्पनी एक्स्ट्राहपका वरिष्ठ प्राविधिक व्यवस्थापक जेमी मोल्स भन्छन्: ""जब यो पूर्वनिर्देशित हुने गरी बनाइन्छ तब त्यहाँ स्पष्ट रूपमा कम संयम हुन्छ। किनकि तपाईँले सिर्जना गर्नुहुने जीपीटीहरूका लागि तपाईँले आफ्नै 'संलग्नताका नियम' परिभाषित गर्न सक्नुहुन्छ।""
विश्वभरका साइबर अधिकारीहरूले हालैका महिनामा चेतावनीहरू जारी गर्दै एआईको खराब प्रयोग बढ्दो चिन्ताको विषय बनेको बताएका छन्।
संसारभरका स्क्यामरहरू भाषा अवरोधहरू हटाउन र थप विश्वासयोग्य छलीहरू गर्न एलएलएम भनिने मोडलहरूमा फर्किरहेका छन्।
गैरकानुनी एलएलएमहरू भनिनेमा वूल्फजीपीटी, फ्रडबार्ड, वर्मजीपीटी लगायत छन् जो अहिल्यै प्रयोगमा छन्।
तर विज्ञहरूका भनाइमा ओपन एआईको जीपीटी बनाउने सुविधाले अपराधीहरूलाई अहिलेसम्मकै सबैभन्दा परिस्कृत बटमा पहुँच दिएका छन्।
""बिना सेन्सर जवाफहरूलाई अनुमति दिनु अपराधीहरूको लागि सुनको खानी हुनेछ,"" नोबीफोरमा एकजना सुरक्षा सजगता सम्बन्धी विज्ञ जभाद मलिक भन्छन्।
""ओपन एआईसँग कुराहरू एकीकृत गर्दै व्यवस्थित गर्ने राम्रो इतिहास छ - तर कुन हदसम्म तिनले आफूले बनाउने जीपीटीसँग त्यसो गर्न सक्छन् भनेर हेर्न बाँकी छ।""
ओपनएआईले यस सामग्रीको प्रकाशनपछि एक प्रवक्तामार्फत इमेल प्रतिक्रिया जनाउँदै भनेको छ: ""कम्पनीले मानिसहरूले कसरी हाम्रा उत्पादनहरू प्रयोग गर्छन् भन्ने आधारमा सुरक्षा उपायहरू निरन्तर सुधार गर्दैछ। हामी हाम्रा उपकरणहरू खराब उद्देश्यका लागि प्रयोग भएको हेर्न चाहँदैनौँ, र हामी ती प्रणालीहरूलाई कसरी यस प्रकारको दुर्व्यवहार विरुद्ध अझ बढी बलियो बनाउन सक्छौँ भनेर अनुसन्धान गरिरहेका छौँ।""
",९ डिसेम्बर २०२३
https://www.bbc.com/nepali/resources/idt-74697280-e684-43c5-a782-29e9d11fecf3,Title not found,Article not found,Date not found
https://www.bbc.com/nepali/articles/cg6dz0p6yndo,टेलिभिजनमा देखिन थालेका एआई प्रस्तोतालाई हामी विश्वास गर्न सक्छौँ?,"विश्वका धेरै टेलिभिजन च्यानलहरूमा यस्तो दृश्य त्यति धेरै देखिँदैन।
तर सामाजिक सञ्जालमा पोस्ट भएको एउटा भिडिओमा २२ मिनेटसम्म चिटिक्क परेका फरक फरक समाचार प्रस्तोताहरू क्यामराअघि उभिएर दिनभरिको समाचार प्रस्तुत गर्छन्।
टीभीको पर्दामा देखिएका ती व्यक्तिहरू वास्तविक मानव होइनन्।
ती सबै प्रस्तोता आर्टिफिशल इन्टेलिजेन्स अर्थात् एआईको प्रयोग गरेर तयार गरिएका हुन्।
लस एन्जलसस्थित च्यानल १ ले यस्ता भिडिओहरू बनाएर सामाजिक सञ्जालमा राखिरहेको छ।
यो च्यानल व्यवसायीहरू एडम मोसम र स्कट जबिएल्सकीले बनाएको नवप्रवर्तन उद्यम हो।
उनीहरूले यसै वर्षको अन्त्यसम्ममा एआईबाट तयार गरिएका समाचारहरू प्रस्तुत गर्ने टेलिभिजन च्यानल सुरु गर्ने योजना बनाएका छन्।
“समाचार हेर्ने मानिसहरूलाई नयाँ कुराको अनुभव गर्न दिने रोचक अवसर देखिएको छ,” मोसम भन्छन्।
एआई प्रविधिले एउटा भाषामा भएको समाचार र अन्तर्वार्ता अर्को भाषामा रूपान्तरित गर्न सहयोग गर्नसक्छ।
गत डिसेम्बरमा सामाजिक सञ्जालमा शेअर गरिएका भिडिओहरूमा च्यानल १ ले यसको अभ्यास गरिसकेको छ।
एआईको प्रयोग गरेर समाचार प्रस्तोताहरू तयार गर्ने कार्यको विश्वमा पछिल्लो अभ्यास गर्ने च्यानल १ भए पनि यस्ता अभ्यास यसअघि नै भइसकेका छन्।
सन् २०२३ को अप्रिलमा कुवेत टाइम्समा एआई सिर्जित कृत्रिम प्रस्तोता फेदाले समाचार वाचन गरेको थियो।
ग्रीक सरकारी च्यानल ईआरटीमा २०२३ कै मे मा एआई सिर्जित हर्मेस नाम दिइएको एआईले समाचार प्रस्तुत गर्‍यो।
यो क्रम यतिमा मात्रै सीमित छैन। दक्षिण कोरियाको प्रसारक एसबीएसले पनि गतवर्ष जे-इन नाम दिइएको एआई सिर्जित डिपफेकलाई पाँच महिनासम्म समाचार प्रस्तुत गर्ने जिम्मेवारी दियो।
यस्तै एआई सिर्जित प्रस्तोताहरूबाट समाचार वाचन गर्ने अभ्यास भारत र ताइवानमा पनि भइसकेको छ।
एआईलाई मानिसहरूले विश्वास गर्छन्?
यसबारे एउटा प्रश्न भने अझै सुल्झिइसकेको छैन: के दर्शकहरूले एआईबाट प्रस्तुत भएका समाचारहरूलाई मानिसहरूले प्रस्तुत गरेको जत्तिकै विश्वास गर्छन्?
जनमत सर्वेक्षण गर्ने कम्पनी इप्सोसले गरेको एउटा अध्ययनले मानिसहरूबाट प्रस्तुत हुने समाचारमाथिको विश्वासमा अहिलेसम्मकै सबैभन्दा धेरै गिरावट आएको देखाए छ।
एक वर्ष अघि भन्दा १६ प्रतिशतले घटेर यो वर्ष यूकेका जम्मा ४२ प्रतिशत मानिसहरूले मात्रै समाचार प्रस्तोताहरूमा विश्वास गर्ने गरेको बताएका छन्।
समाचार प्रस्तोताहरूलाई शङ्का गर्ने मानिसहरू व्यक्तिगत क्रिएटर वा इन्फ्लुएन्सरहरूबाट समाचार वा जानकारी लिन मन पराउँछन्।
ती सामाजिक सञ्जालका स्टारहरूको आफ्ना स्रोताहरूसँगको सम्बन्धलाई 'पारासोशल' प्रभाव भनिन्छ।
सिकागो युनिभर्सिटीका विज्ञहरूले यो शब्दको प्रयोग पहिलो पटक सन् १९५० को दशकमा गरेका हुन्।
समाचार प्रस्तुत गर्ने मानिसहरूले क्यामरामा हेरेर बोलिरहँदा सीधा आफूलाई सम्बोधन गरेर बोलिरहेको ठान्ने दर्शहरूको बुझाइलाई यो शब्दले परिभाषित गरिएको थियो।
हरेक साँझ समाचार सुनाउने, आफ्नै घरको कोठामा देखिने समाचार प्रस्तोताहरू पत्रकारहरू भन्दा धेरै परिचित भएका थिए।
पछिल्लो समय सामाजिक सञ्जालका इन्फ्लुएन्सरहरूले त्यस्तै तरिका अपनाए। उनीहरूले क्यामरामा हेरेर सीधा दर्शक वा स्रोतालाई सम्बोधन गर्ने शैली अपनाए।
टोरन्टो विश्वविद्यालयमा डिजिटल प्लेटफर्म र श्रम अध्यापन गर्ने क्रिस्टिन एच ट्रान आफूभन्दा टाढा रहेका समाचार प्रस्तोताहरूसँग नजिक महसुस गर्नेबाट पारासोशलको परिभाषा अझै व्यापक भएको बताउँछिन्।
“तपाईँ ट्विच (लाइभ स्ट्रिमिङ साइट)मा लाइभ गर्ने संवाददातासँग पनि पारासोशलको सम्बन्धमा रहन सक्नुहुन्छ,” उनी भन्छिन्।
""सँगसँगै तपाईँ एक जना युट्यूबर, गायक वा इन्स्टाग्राममा देखा पर्ने जोडीसँग पनि पारासोशल सम्बन्ध महसुस गर्न सक्नुहुन्छ।""
‘रोबोटले मानिसले भन्दा राम्रो गर्ने विश्वास होइन’
तर एआईले यस्तो व्यक्तिगत सम्बन्ध मानिसहरूसँग स्थापित गर्ने सम्भावना कम हुन्छ।
“तपाईँले जति धेरै अर्को मानिससँग आफ्नो सम्बन्ध बनाउन सक्नुहुन्छ एआईसँग त्यो सक्नुहुन्न,” मोसम स्वीकार गर्छन्।
तर मानिसहरूले त्यसप्रकारको निष्पक्षताको खोजी नगरेको उनको दाबी छ।
“हामी रोबोटले मानिसहरूले भन्दा यो काम राम्रोसँग गर्न सक्छन् भनेर यस्तो गरिरहेका छैनौँ। त्यसो भन्नु हास्यास्पद हुन्छ,” उनी भन्छन्।
पत्रकारहरूले समाचार वाचन नगर्ने सोच त्यति धेरै असामान्य पनि होइन। अनि कम्प्युटर जेनेरेटेड प्रणालीले समाचार वाचन गर्ने उपाय पनि अनौठो होइन।
“मैले पत्रकारिता सुरु गर्दा समाचार वाचन गर्ने कालाकारहरू हुन्थे” बीबीसीका पूर्व सम्पादक समेत रहिसकेका अक्फर्ड विश्वविद्यालय स्थित रोएटर्स इन्स्टिच्टूड फर स्टडी अफ जर्नलिजम्‌का वरिष्ठ अनुसन्धान सहायक निक न्यूमेन भन्छन्।
“मानिसहरू त्यसलाई सहज नै मानिरहेका थिए।”
समाचार वाचन गर्ने सधैँ पत्रकार मात्रै हुँदैनन् भन्ने यो तथ्यलाई हेर्ने हो भने एआईको प्रयोग गरेर भइरहेको अभ्यास केही सीमितता हुँदाहुँदै सफल पनि हुनसक्ने न्यूमेन बताउँछन्।
एआईको प्रयोग छोटाछोट समाचार बुलेटिनहरूमा मात्रै उपयोगी हुनसक्ने उनी बताउँछन्।
तर मानिसहरूले एआईबाट सिर्जित समाचार प्रस्तोताहरूसँग पारासोशल सम्बन्ध महसुस गर्नेमा उनलाई आशङ्का छ।
“समाचारसम्बन्धी कार्यक्रमहरू सञ्चालनका लागि वास्तवमै मानिसहरूको महत्त्व हुन्छ भन्ने मलाई लाग्छ,” उनी भन्छन्।
टोरन्टो विश्वविद्यालयकी ट्रान पनि यसबारे अनिश्चितता रहेको बताउँछिन्।
“यदि प्रसारकहरूले नै एआईबाट बनाइएका सामग्रीहरू प्रसारण गर्ने बताएको अवस्थामा र पर्दा पछाडि ती प्रस्तोताहरूको व्यक्तिगत जीवन नरहेको थाहा पाएका दर्शकहरूलाई एआई निर्मित व्यक्तित्वहरूले पारासोशलिटिका लागि प्रेरित गर्लान् र?” उनको प्रश्न छ।
“इन्स्टाग्रामले जस्तै एआईको प्रयोग गरेर बनाइएका सामग्रीहरूलाई उत्पादकले लेबल दियो भने फरक पर्नसक्छ।”
मानव संलग्नता नभइ सम्भव छ?
च्यानल १ र न्यूज जीपीटीले सम्पूर्ण रूपमा एआईको प्रयोगबाट समाचार सामग्री उत्पादन गरिरहेको दाबी गरेका छन्।
तर उनीहरूले पनि एउटा प्रश्नको जवाफ दिन सकेका छैनन्। त्यो भनेको के यो प्रक्रिया मानवको संलग्नता नभइ सम्भव छ?
अहिले च्यानल १ मा एक दर्जनको सङ्ख्यामा रहेका कर्मचारीहरूले एआईले तयार गरेका समाचारका मस्यौदाहरू जाँच गरिरहेका छन्।
उनीहरूले एआईले समेट्ने समाचारहरू पनि छनौटमा सहयोग गरिरहेका छन्।
मोसम च्यानल १ मा एआईले कुनै पनि समाचारको विषय प्रसारणमा लैजानु अघि १३ चरणको छनौट पार गर्नुपर्ने व्यवस्था गरिएको बताउँछन्।
निश्चित विषयहरू एआईले प्रसारणमा नलैजाउन् भन्ने सुनिश्चितताका लागि यसो गरिएको उनको भनाइ छ।
उनी भ्रमपूर्ण कुराहरू एआईले पनि समाचार नबनाउने र पत्रकारितामा अस्वीकार गरिने विषयहरू एआईले पनि अस्वीकार नै गर्ने बताउँछन्।
यो कम्पनीले यो छिट्टै एक जना प्रधान सम्पादक नियुक्त गर्ने तयारी गरिरहेको छ।
समाचारका लागि योग्य विषयको पहिचान र छनौटमा पनि एआईलाई चुनौती हुनसक्ने मोसम र न्यूमेन स्वीकार गर्छन्।
च्यानल १ ले परीक्षणका लागि तयार गरिरहेका शृङ्खलाहरू मानव पत्रकारहरूले पत्ता लगाएका समाचारहरू र दृश्यहरूमा आधारित छन्।
“यदि उनीहरूलाई यी स्रोतहरूको पहुँच बन्द गरियो भने एआईले कसरी समाचार सामग्रीहरू तयार गर्छन् भन्नेमा मलाई शङ्कै छ,” न्यूमेन भन्छन्।
“कच्चा सूचना नभएसम्म एआईले काम गर्ने आधार नै मैले देखेको छैन,"" उनी भन्छन्।
मोसम पनि एआईले गर्न सक्ने र नसक्ने कामहरूको सीमा रहेको बताउँछन्।
“मानिसहरूको संलग्नता विना एआईबाट मात्रै मात्रै समाचार सङ्कलन गर्ने कुरा च्यानल १ को अहिलेको योजनामा पनि छैन,” उनले भने।
बीबीसी न्यूज नेपाली यूट्यूबमा पनि छ। हाम्रो च्यानल सब्स्क्राइब गर्न तथा प्रकाशित भिडिओहरू हेर्न यहाँ क्लिक गर्नुहोस्।  तपाईँ फेसबुक , इन्स्टाग्राम र ट्विटर मा पनि हाम्रा सामग्री हेर्न सक्नुहुन्छ।  अनि बीबीसी नेपाली सेवाको कार्यक्रम बेलुकी पौने नौ बजे रेडिओमा सोमवारदेखि शुक्रवारसम्म सुन्न सक्नुहुन्छ।
",२९ जनवरी २०२४
